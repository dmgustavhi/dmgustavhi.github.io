He Kanikau No Kaahumanu

Eia malalo iho, kekahi o na mele i kakauia e 
D. Malo, i ka makahiki 1834.

Mihalanaau i kaukahiki ka newa na,
Ke kaha'na ka leina aku nei liuliu,
Luna paia aku nei kuanalia, 
I nalipo i ana lia. 
Lio aku la i ka paikauakane,
I ke ala muku maawe ala Kanah
Keehi kulani aku la ka hele ana,
E Malolokihakukuleiohua,
Ke lii i kuluhiolani aui newa aku nei,
I lele aku na i ke kohi ana o ka pawa,
I ke anohia kohikohi an'o ka po,
Ka lilo ane', ia;
                  iala, o--i--e
Oia hoi, he uwe, he aloha ia oe, a-
A aloha liua lio paiauma ka manawa, 
Pakoni hui ke aloha loku i ke ake,
Wehe wahi kapilipaa o ka houpo,
Naha ka paa, ka peakua o ke kanaka, 
Helelei, hiolo ka pua o ka waimaka,
Lele leiom lio loko i ka mihi, 
Mihi o ke alohi kuu haku maoli,
A kaawale okoa ia'aloha ana, 
Aloha aku o ke aloha hoahanau,
Aole he hoahanau ponoi no'u,
He hanauna ku okoa ilei ka Haku,
I hanauia e ka Uhane Hemolele, 
E ka makua ho'okahi o mahou,
I pilikana ilaila e wena aku ai,
Ilina inoa kaikuwahine no'u,
Auwe no hoi kuu kaikuwahine, 
Kuu hoa hooikaika ka luhi leo e, ia,
                  iala, o--i--e,
Oia no oe ke aloha, ka u a loko a, 
A, aloha oe ka hakukau o ka manao,
Ke kookoo ka leo e ili aku ai,
E imi pu ai o ka waiwai ka pono e, ia, 
                  iala, o--i--e,
O ka wahine alo ua wahila o Kona, 
Nihi makani alo ua, Kukalahale, 
Noho anea kula wela o Pahua, 
Wahine holo ua hoao nuanu e, ia. 
Aha, aia' ku i ka lani,
Ka Uhane a ke kino wailua,
Kino akalau pahaohao,
Oiwi haona hiona e,
Hailiaka, kino ano lani,
Ua luakaha ka noho ana,
Ke haleluia la ilaila, 
I loko o ka paredaiso nani,
I ke ao mau loa o ka Haku e, ia, 
O ko kakou mau no ia, oia no,
O ka manao ia loko e ake nei,
E ake aku nei e, --e. 
