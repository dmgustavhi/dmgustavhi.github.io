1. HE KANIKAU ALOHA NO L. KAHUAKAI.
2. Aloha kuu hoao kaua pau pili, 
3. Kuu hoa o ka malu o ka ulu,
4. O ke ahe a ka makani he aa,
5. Kuu hoa o ka pii’na o Paupau a me na Lehua o Lihau
6. Kuu hoa o ka nalu o uo, a me ka wai o Kapoulu, 
7. Aloha kuu hoa ka hono 6 na moku, 
8. Moku kaua e ke hoa o ka hono o na moku,
9. Moku kaua e ke hoa la Kaawale ae, 
10. Kaawale hoi au me ka u me ka pau make ia oe, ea. 
11. Kuu hoa pili o kaua me ka makani, 
12. Kuu hoa o ka la wela o Kamaomao, 
13. Kela kula panoa a kaua me ka makani,
14.  Kuu hoa pupuu anu o Kamaohe, 
15. Mahana aku kaua i ko aloha; 
16. I ko pane ana mai, huli mai kaua he wahi ana keia, ea.
17. Aloha kuu hoa o kaua Ulalena, 
18. Ke hapai ia maila e ka Hoolua, 
19. Elua kaua i ke anu a ke Kiowao. 
20. Kuu hoa o ka malu Kuawa, 
21. O ka makani anu he Kilioopu. 
22. Kuu hoa o ka pii?na ikiiki o Puuhele; 
23. Hele aku’la oe i ka huakai, hoi ole mai,  
24. Noho au me ka u me ka Paumake ia ae--ea. 
25. Aloha kuu hoa o ka laula o Kapaa, 
26. A me ka nani o ke Kalukalu o ke wa. 
27. Kuu hoa o pua hoolana i ka wai; 
28. He waiwai nui ka’u e malama nei; 
29. Elia nei o ke Kuluaumoe; 
30. O ko leo i ka pane ana mai, malaila aku au.
31. Aloha kuu hoa o ka ua he Paupua, 
32. Ke hii ia aela e Kalanipuu, 
33. E ka noe anu a Kawaiolohia—-ea. 
34. Aloha kuu hoa o na Hala o Holola, 
35. Ke lei la maila i luna o Haupu,
36. I ka wai anu la e Kemamo. 
37. Kuu hoa o ka wai ula ili ahi, 
38. O ke kula wela la o Waiolono, 
39. O kela kaha ai ole a Kaua e hele ai, 
40. Hookahi no ai he aloha,
41. Inai pu no me ka waimaka,
42. Kuu hoa o ka makani he Lawakua,
43. E welo ana ma ka pali i makuaiki, 
44. E Kuehu ana ke kupa i ka Momoku,
45. E kuni ana i kai ili o Kaipoahi, 
46. He ahi ke aloha i ke kanaka ke hiki mai 
47. He haawe kaumaha ia i kuu manawa—ea. 
48. Aloha kuu hoa o ke one o Hoohila, 
49. Ona ohia o Kupa?koili,
50. Ke ai ia maila o na keiki a Naiwi, 
51. E waha ana ma ka pali o Makaua,
52. Hala aku la oe i ka noe anu a Kaukaopua, 
53. Noho au me ka u me ka pau make ia ae---ea. 
54. Aloha kuu hoa kuka o ka po me ke ao, 
55. Kuu hoa o ka ai Haaheo o ka aina, 
56. O ke koekoe anu o ka Waikoloa, 
57. Ehikikii ana i ke kula o Kokoloea,
58. Ea mao' ole i ke poi a ke kai,
59. Lohea ka nu i kai o Ewa—ea.
60. J.H. Kaauwaepaa
61. Kawaihona Hale, Honolulu Feb. 8, 1856.

