HE MELE KANIKAU.

He ula  no Kalani
Ka hanai kapu a wawalo
Hea iluna o Malama 
He wohi ku kapu no ke Kini
Lau nui a Kea 
He kanaenae walohia ia
No kuu Haku a-
He lani he milimili
He mea laha ole
Nou e Hanai Kapulani
He anoano meha
Ka leo o kuu Haku
Aole iho nei a-
E upu ae ana
O kahi e ike aku ai 
I ke aka kino wailua
O kuu Haku lani 
Aole iho nei a
He mea nui ka leo o kuu Lani 
He hipuu paa na kuu manao
A he ukana ke aloha 
Na ka waimaka e hanini nei
Aole iho nei a-, minamina wale
Lele lani ke aho
O kuu Haku
I ka aina hau-oki o Kaleponi
Oki, a kaawale ke aloha
Uhi ka noe halii iuka
Ku ka punohu ka ua koko
He hoaiiona ia
No kuu Haku Lani a
Auwe kun Haku a
Aole iho nei e. 
               Miss M. Leiko.
