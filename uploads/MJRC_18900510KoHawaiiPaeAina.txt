KUU LEI LOKELANI UA HALA.

E Mr.Luna liooponopono
Welina pu kaua:— 
Me ke kaumaha luuluu au e haawi
nei i ko'u aloha no kuu lei kula he
moopuna ua hala i ke ala hoi ole mai.
Ua hanau ia o Joseph ma Honokaa,
Hamakua Hawaii, March 19,1889, na
Mr Kane Hinau me Mrs Hana, a haa-
lele mai la ia maua na kupuna a me
na makua e paiauma aku ma keia aeao.
Ma ka la 16 o Aperila o keia maka-
hiki, i lawe ia aku ai oia e ka menaa-
na oia i hana, a ua piha iaia hookahi
makahiki, 27 la a me ehiku hora. A
no ka nui o ko makou aloha iaia, ua
haku iho makou i kanikau nona.
Kanikau aloha keia no Iosepa
Kuu lei gula e ua hala
Ua huna i na maka la nalowale
Nalo ua maka la o kau moopuna
Kuu milimili hoi o ka po me ke ao
Auwe kaa kaumaha ia oe—a
Ka uwe helu mai a Solmon Kapahu
Aloha no kuu moopona kuu hoa pili
E uhai aholo aku ai kaua no kou ola
Eia-ka e haaleie mai ana oe ia maua
E noho maua i luahi na ke aloha
Auwe manaonao wale au ia oe
Aloha wale kahi a kaua e hele ai
E alo ai i ka ua me ka makani
Noho aku kaua o ka uka o Koloaha
E hoolono aku ai o ka leo o ke kahuli
Me ka papu kanioe o ke aumoe
E moe kau moe hooilo ana ka kuu moo
puna
Auwe kuu aloha pau ole ia oe—a
Kuu minamina i kuu lei—e
O ko aloha kai hiki mai i o'u nei
E hiolo nei ka waimaka uwe ka opua
I pua lei ko aloha na'u e malama
I hea pili no'u i ka po me ke ao
Aloha ka huikau o Honokaa 
Kahi a kaua e walea ai
Nana aku ai o ka holo a ke kaaahi
Ahi wela kuu kiuo i ko aloha
Auwe kuu minamina pau ole—a
              Mr Solomon Kapau. 
Kanikau he aloha keia
No kuu milimili uo Iosepa
Ua hala e aku oe
I ke ala hoi ole mai 
Noho iho nei au me ka u
  Me ke kaumaha luuluu i ko aloha
Auwe aloha nui kuu moopuna
Kuu hoa noho o ka hale
O na la wela o ka makahiki
Me ua po loloa o ka hooilo
Auwe kuu mauaou: o ia oe—a
Kuu minamina i kuu lei—e 
Me he wai mapuna la ko aloha
Ke hiki mai i o'u nei 
A hiki mai no ko aloha e uwe no au
Auwe kuu aloha pau ole—a
I kuu lei a i he moopuna
Noho hookahi aua oe
I ka hale kaupaka ole
Luuluu au i ke aloha ia oe 
Kuu hoa noho o ka uka auuauu
Mai ka lehua ula i ka wekiu
Me ka leo aloha o ua manu
Mai ka ohu nee mai iluna o ka laau

Hoolaau mai ana ko aloha i o'u nei
Hooni ana i kuu puawai me he ipo 'la
Auwe kuu milimili —e 
                Mrs S Punahoa.
Kanikau he aloha keia noa e Iosepa
Kau lei haule ole ho'i o na kau a kau
Akahi ka hoi kau e haule ai ua hala oe
Ua hele hoi i ke ala hoi ole mai
Ua wehe hoi i ka pili hookoo ia loko
Noho ino nei au me ka u me ka minamina 
Me ke aloha pau ole hoi i kuu milimili
Ka hua hoi i oili aku mai ko'u puhaka
Ka hoa hoolaukanaka hoi o ka hale
Ka nohona hoi o kahi mehameha
Hoolaukanaka i ka leo o na manu
Me ka ohu nee mai iluna o ka laau
Hoelaau mai ana ko aloha i o'u nei 
Me he kui la e houhou ana i kuu manawa
Ka hiki ana mai o kou aloha i o'u nei
Hiki mai ko aloha e uwe no au
Auwe kuu keiki kuu milimili hoi—a 
Kau keiki mai ka ua hehi mai iluna o ka laau 
Mai ka makani anu he Waikoloa
Mai ka piha kanaka la o ka aina
Mai ka piina ikiiki la o Puuhinahina 
Aloha ia wahi a kakou e pili ai
E alo ai hoi i ka wela hahana a ka la
Hoomaha aku hoi i ka olu o Honokaa
Auwe kuu keiki kuu aloha pauole hoi 
   ia oe—a          Mrs Hana.
Kanikau he aloha no keia
No Iosepa hoi kuu milimili
Ua nalo ua hala e aku oe 
I ke ao polohiwa hoi a Kane
E i aku nei paha ka uhaue 
I ke kui pua lei me Kanaloa
Noho iho nei au me ke kaumaha
Me ke kumakena mahope ou
I ka nalo ana aku o na maka
O kuu kama lei kuu lei loke
Ka lei gula hoi o kuu umauma 
Ka mea hoi e ka manao i hauoli ia 
Eia ka e haalele mai ana i ka makua
Ka mea i paulele maahope ona
Auwe kuu kaumaha kuu aloha ia oe-a 
Kau keiki mai ka hale lau a ka maua
Mai ka makani o e mai iluna o ka hala 
Hala ka uhane o kuu keiki       [Loa 
Aia paha i ka poli o ka Makua Mana
Ka mea nana i hana a lawe aku la
Waiho iho hoi i ke kino puauuanu 
He mea hoi na makou e kumakena ai
E hana ai hoi i ka ukana a ke aloha
Hiki mai ko aloha e uwe no au-e
Auwe kuu minamina pau ole ia oe—a 
           Mr Kaue Hinau.
