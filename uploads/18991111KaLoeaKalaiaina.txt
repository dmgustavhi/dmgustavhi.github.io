HE MELE KANIKAU.

Leo Mele, Gospel Hymna:- I Left It
All With Jesus."

I uwe ia mai noi hoi oe
E na hoa o ka imi naauao
Na kumu a me na ohana a pau
I hiiia e ka Ua Kukalahale.
Cho. E ala ae Oe o moe nei
     Eia iho hoi ou mau kiai
     Ua eha walohia i ko aloha
     Ke hiki mai a hiki mai
I uwe ia mai nei hoi oe
E ka poli Lauao o Makana
Me ka wai uina o Namolokama
Me ke one pua rose o Mahamoku.
Cho. E ala ae oe,
I uwe ia mai nei hoi oe
E ke koa hihi o Kahikikolo
Me ka malu kukui o Koolau
Ulu wehiwehi o ka aina.
Cho. E ala ae oe,
I uwe ia mai nei hoi oe
E ke a u o Kal loa
Me ka laula hoi o Kapaa
Me ka ualu hai o Makaiwa.
Cho E ala ae oe.
Hii Moloaa i ka mapuna waimaka 
Ke wa nei waiania i Hale Loko 
Manewaneew lihaliha i ka houpo
Auwe! Ua hala, ua hala loa.
Cho. E ala ae oe. 
Hakuia-
Mrs F. P. H. Miuell

KANIKAU NO WILLIE HUDDY.
UA HALA, UA HALA LOA.

A he lono ka umaha kai hiki mai,
Na ke kelepona i hai mai nei,
Kuu lei a i lei onaona,
Ua hala i ke alahoi ole mai,
Pa iho walania i ka hau o,
Ke aloha hana mau i ka puuwai,
Au aku i ke kai o ka Ieie,
A [h?ea] i ka wehi o ke kaona,
Hi-i aku i ka haie o kuu lei,
I ka papa aniani noho e ke aka, 
Ku aku hooleno e ka hea wai,
Ua moe i ke kau o ka hooilo,
Auhea oe eia maua,
Ua eha hoi i ka eha lima ole,
Ko kaikuana hanau mua,
Me ko pokii kaikuahine,
Pau pu i ka hana a ke aloha,
I hue pau nei i ka waimaka,
E o e ka liko lehua iluna,
O ka hua ia i ka umauma.
He uhane he aloha no WIllie Huddy
No ka pua lei momi ua hala loa,
Ua nalo i ka wehi o ka Iwiula,
Na paia hanohano o Kamehameha,
He aloha ko leo i ka hea mai,
Papa Peter e pehea wau,
Ua hele hoi au a pololi,
E haawi mai oe i ai na`u,
A he waiu wale no ka`u ai,
Ono ole i ka puu ke moni,
Ua hele mai nei loko a wela,
Kohu wai paila e pipii nei,
Nee mai na hora o ka pilikia,
Ko leo kaukau me ka waimaka,
E haawi ke aloha ia Papa,
Me kuu Maina po`na ole,
Mai poina hoi i kuu aloha, 
I kuu ohana a pau loa,
O ko`u manawa paha keia,
Ke poina nei ka manaolana,
Ke kaili nei ka hana iluna,
Leiele ka hauli pau ka palena,
E o e Willie i ko wehi,
O ka hua ia i ka umauma.
Liuliu oe a makukau
No ka huli hoi i ke one hanau
Haalele i ka pili me na hoa,
Ka noha`na o ka home imi naauao,
Hele aku i ke ala kikikee,
Ko kino wailua ulu wehiwehi,
I ka huikaulua o ka uwapo,
I ka hooke a na kanaka,
Hanohano Uilama e ke kalaiwa,
Me ke kaa aniani hulu keokeo,
Wehe i ka pili me na hoa,
Me na makamaka hoi a pau,
Ma ka lihi kai o ka Pakipika,
Hii ia i ka luna Waiahale,
Au aku o ka hale Ipukukui,
Lei ia e ke kai o ka Ieie,
Pae aku i ka [?au?] o Manakaiani,
I ke one hanau o ka oiwi,
Eia i ka lai o Kahili,
E kilohi i ka nani o Kilauea,
Ilaila kuu pua i ulu ai,
I mohala i ka ohu kakahiaka,
Hiipoi ia e ka malukukui,
E ka ulu wehiwela o Koolau,
Pa aua kai ea a ke kupuna,
Hoomaha e ka lohi i Hale Loko,
Paumako ke aloha me ka ohana,
E hakoi i ka wai koolihilihi,
Nawai e ole ke aloha ia,
Kamalei na ke kini o Koolau,
E o e ka liko lehua iluna,
Ka hua ia i ka umauma
Haalele i ka wehi o Hale Loke,
I ka home au i noho ai a papa,
Kaawale o ka pili ina ka makua,
Hele i ka huakai a ka lokoina,
Pau ua ohana me ka lehulehu,
Kai una i ke alanui,
Hauhea i ke kula pilipiliula,
I ko la hoolewa po na ole,
O ka noa a ka ua kikoni ili.
He hoailona ia no ka waimaka,
Ua like a like me ke aniani,
Ka pahea i ka papa o Maukele,
Ike maka i ke ala kuhikuhi lima.
Kilakila i ka luna o Kaapuna,
Hiki aku i ka hale e ke Kahikolu,
Ia home aloha i Poni Moi,
Ua ulu ia ua akoakoa,
Na kamaaina me ma malihini,
Ilaila na hiona me ka waiohia,
Ke aloha hakukei me ka waimaka,
Ku mai na komite hana o ka la,
Me na olelo hoalunalana,
Me na hana hoalohaloha,
No na makua me ka ohana,
E hai mai ana i ka maikai,
Onei kamalei e moe nei,
Ua nani no oe ua maemae,
I ka poli mahia o ka makua.
Mahalo piha i ka lokomaikai,
Na hana a ka puuwai lokahi,
A ka hora ekolu o ke ahiahi,
Hoi oe i ka hale manaonao,
O ke ku pohai a na hoa,
Hoopulu i ka welelau lihilihi,
Moe i ke kapa o Ni lopua,
A hiki a kau a mau loa,
E e o ka liko lehu iluna, 
Kauhaue hele loa hoi ole mai. 
MRS F. P. H. MIGELL
Moloaa, Kauai.

KANIKAU NO WILLIE HUDDY

Ku mai o Waialeale paa i ka ohu 
Me ka waipuilani o ka luuluu,
Luuluu Hanalei i ka Ua nui,
Kaumaha i ka noe anu o Alakai,
I ka hele ana a Willie Huddy,
Aia ma ka Moeoiu o Lehua,
Mai Kauai o Mano o Kalani po,
He aina a ka nani me ka maikai,
Maikai Kauai Hemolele i ka malie
Kilakila ka hele ana a Willie Huddy.
He kupa a he kamaaina,
No ka uluwehiwehi e Hale Loke,
Aloha wale ia pua,
I pua ae a nalo aku,
Ua hala ma ka Poli o ka mea Mana Loa,
He hale hoomaha ia no na mea apau
Mamuli o ka ike ana iho o ka mea
kakau i ke kanikau i haku neoau ia
o Mrs. F. P. H. Migell. No ka olua 
Lei aloha i hookuu mai iloko o ka
nohena oluolu me olua. Nolaila
ke komo pu aku nei ka mea kakau
no ka hoolauna hou ana aku i keia 
kanikau maluna ae nei. Aloha ia pua.
Mr. G. P.
Koiuiu. Nov. 11. th 1899.
