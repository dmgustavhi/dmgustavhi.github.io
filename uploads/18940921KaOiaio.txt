UA HALA O MARY BINNING OPIO

Mr Lunahooponopono:

Aloha oe: --

Ma Naalehu, Kau, Hawaii; Poakolu
Aug. 15, hora 11 a oi o ka po,
ua kii mai la na lima menemene ole
o ka make ia MISS MARY BINNING 
a lawe aku la i kona uliane,
a waiho iho la i kona kino wailua
ma keia ao, i ukana na ka ohana 
e hoomanao mau ai iaia i na wa a 
pau. He kaikamahine oia i aloha 
nui ia e kona mau makua, a he pulakaumaka 
ia mea he keiki ia lakou
mai ka wa opiopio mai a hiki i kona 
nui ana, a hiki wale i kona lawe ia 
ana aku la e ka mea nana i hana na 
mea a pau.

Ua hanau ia o MISS MARY BINNING 
ma Naalehu. Kau Haawaii, i
Feb. 4, 1893. Na Mary Paahana
me C. Binning; a make aku la i Aug.
15, 1894; hora 11 o ka po Poakolu.
A ma kekahi la ae i lawe ia aku ai
kona kino kapapau i ka home puanuanu,
(ka lepo,) ka ilina o na mea a 
pau a ke Akua i hoomakaukau ai. 

A no na makua a me ka ohana i 
hooneleia i ke kaikamahine ole ka
a pu ana me oukou i na wa a pau, a 
na ke Akua e hoomaeia mai i na 
kaumaha a me ka laehu.

No ko makou hoonele ia ana i ke
keiki ole, ua haku iho makou i wahi
kanaenae nona. 

HE MELE KANIKAU KEIA

He kanikau he aloha keia 
Nou e Miss Mary Binning
Ku'u kaikamahine i ke kani a ke oeoe o ke kaauhi
Aloha ia wahi a u e kii ai ia oe
Ku'u kaikamahine hele iluna o ke alahao
Auwe kuu kaikamahine hoi--e
Kuu kaikamahine i ka haleaina a ka haole
Aloha ia wahi a'u e alualu ai ia oe
Auwe ku'u lei, ku'u milimili hoi--e
Ku'u kaikamhine hele i ka hale lio
Aloha ia wahi a'u e ohai a holo ai ia oe
Ku'u kaikamahine i ka hale kuai a ha haole
Aloha ia wahi au e holoholo ai
Auwe kuu lei maeole hoi--e
Ku'u kaikamahine i ka pa pihi--e
Aloha ia wahi a olua e hele ai me Papa
Ku'u kaikamahine i ka lau holu o ka Mikana.
Aloha ia wahi a kaua e walea ai
Ku'u kaikamahine i ka hale wili--e
Auwe ku'u lei kaimana hoi--e
Ku'u kaikamahine i ka hale laina
Aloha ia wahi a kaua e pii mai ai
Ku'u kaikamahine i ka pali o Kaniumalu
Aloha ia wahi a'u e hii ai ia oe
Ku'u kaikamahine i Haleola nei
Aloha ia wahi a kaua e noho ai
Auwe kuu minamina pau ole ia oe e 
Haina ka puana nona ka lei
O Miss Mary Binning ua hele loa
           HAKUIA E PUUHEANA.

He kanikau he aloha keia
Nou ne e Miss Mary Binning 
Kuu kaikamahine i ka makani kuehu
lepo o Naalehu
Aloha kahi a kaua e noho ai.
Auwe kuu kaikamahine hoi--e
Kuu kaikamahine i ka pali o Lauhu
E hue pau mai ana ko aloha i kuu waimaka.
Auwe kuu kaikamahine kuu aloha--e
Kuu kaikamahine i ka wai hui o Kapuna,
Aloha ia wahi a kaua e hele ai 
Kuu kaikamahine i ka ua nihi pali o Haao,
Aloha ia wahi a kaua e pili ai 
Pii ako kaua o ke alaloa
O ke alanui malihini makamaka ole
Auwe ku'u aloha, ku'u minamina--e
Ua hele i ke ala hoi ole mai
Auwe kuu lei kuu milimili e
Ku'u hoa pili o na aina nei
Eia au ke noho ae nei
Me ka ukaua nui he aloha
Auwe ku'u lei momi o
Ku'u kaikamahine i ka la wela Waikapuna
Aloha ia wahi a laua e hele ai 
Ku'u kaikamahine i ke ala o na pua
Auwe kuu lei hula e 
Aloha no-a.
         HAKULA E MRS. PAAHANA

Kanikau la he aloha
Nou no la o Mary Binning
Ku'u lahi o ka wa opiopio
O na la heu ole
Ku'u lei o ka aina makua ole
Hookahi no makua o na kaikuaana
Noho iho makou me ke kaumaha
Me ka ukana luulu he aloha
He aloha ku'u pua Meria 
Hoapili o ka "Poni Moi"
Huli ae au aole oe 
Auwe kuu aloha-e
  Haina ia mai ana ka puana
  Nou no e Mary Binning 
HAKUIA E MISS ROSE KANAKAILE.

Kanikau he aloha keia
Nou no e Miss Mary Binning
Ku'u hoapili o ka aina malihini
Ke kuleana hoi o ka hiki ana mai
I au ia mai ai na kai loa
Na ale hulilua o ka moana
E i aku nei paha oe me Hiku 
Me ka wahine kui pua o uka
Noho iho makou me ke aloha 
Me ka minamina pau ole ia oe
Haina ka mea nona ka lei 
No Miss Mary Binning ua hele loa.
        HKUIA K AKONI HAAHEO. 

He kanikau he aloha keia ia
Nou no e Miss Mary Binning
Ua hala i ke ao hoi ole mai 
Uwe helu mai o Puuheana
Auwe ku'u lei ku'u milimili
Alo aku kaua o ke kula loa 
O ke kula mehameha o Haena 
Uwe helu mai o Paahana 
Auwe ku'u lei mae ole a he keiki 
Na wai e ole ko'u aloha
Ua pili ia na kula loa 
Alo aku kaua o ka pahoehoe wela a ka la
O ke one laula o Waikapuna
E mapu mai ana ko aloha
E uwe no au-a
He aloha ke kai o Kanoa 
I ka hone mai i na pali 
Uwe helu mai o Puuheana
Auwe ku'u minamina pau ole ia oe a 
Aloha ka uka o Paliwaiole
Kahi a kaua e pili ai 
Pili aku kaua o ka makani kuehu wai o Haao
Auwe ku'u hoapili he keiki-e
Uwe helu mai o Kuaana
Auwe ku'u hoapili mau a he keiki 
Aloha ia wahi a kaua e pili ai 
Auwe ku'u hoapili a he kaikamahine
  Hama ia mai ana ka inoa
  Nou no e Mary Binning 
            HAKUIA E KUKUENA
      
      HE UHANE KEIA
He uhane la he aloha 
Nou no e Mary Binning 
Aia paha ka uhane 
I ke ala hoi ole mai 
Au iho nei makou 
Aole o Mary Binning 
E aku nei paha ka uhane 
Me ka pua o kahikina
Hiki mai ana ko aloha
E uwe no au-a
He aloha pua Mary Binning
I lohia e ka-ua Haao
No Haao ka ohu kalo mauka 
Mauka wale o Auaulele
Me la e i mai ana 
Eia ka uahne me Lia i ka uka:
E walea ana paha ka uhane
I ke kui pua Laiana
E i aku nei paha ka uhane
Me ke kahikolu o na lani 
Ka mea nana i hana mai 
O ke kino me ka uhane
He uhane he aloha keia la
Nou no e Mary Binning.
  HAKUIA E PUUHEANA MAKUA
          J.M. AKONI HAAHEO
             J. M NAIWIELUA 
  Naalehu, Kau, Aug. 20, 1984. 


