He Kanikau no Kanoho

I ka Nupepa Kuokoa, Aloha oe

E oluolu oe e hookomo iho ma
kahi kaawale o kau nupepa 
wahi puolo luuluu a ka waimaka, a 
oia iho keia:

Ma ka la 22 o Ianuari o keia makahiki
1893, ua kii ia mai la e na 
lima menemene ole o ka make o Mr. Kanoho
a lawe kohana aku la i ka 
uhane, a haalele mai la hoi ia'u kana 
wahine a me ka mana mau lei.

Ua hanau ia oia ma Hana, Maui, 
ma ka la 12 o Febeuari, M.H.
1864, na Mr. J. k. Kauhini a me 
Mrs. Opaem a no ka nui o ko'u aloha
iaia, nolaila na haku iho au i wahi
mele kanikau nona:

Kanikau aloha keia nou e Kanoho
Aloha ino kuu kane o ka lai o ke kainoa
O ia aina malihini a kaua e pili ai 
I noho hoomanawanui aua ke kau o ka inea
Kuu kane i ka po kau o ka hooilo
Kuu kanei ka lai o Kepohoni 
Aloha ia wahi a kuu kane e hele ai me na hou
Hiki mai no ko aloha e uwe no au
Auwe kuu kane kuu hoapili-a!
Kuu kane i ka huikau e na kaa 
Kuu kane i ka ia mili lima o Ulakoheo
Kuu kane i ka piha kanaka o Aina Hou 
Aloha ia wahi a kuu kane e hele ai 
A hiki mai no ko aloha e uwe no au 
Auwe kuu kane, kuu minamina i kuu lei,
ua hala i ke ala hoi ele mai.
Kanikau aloha keia hou no e Kanoho
Kuu kane i ka lai o Kalia 
Kuu kane mai ke kai noho mai i ka pueone
Kuu kane i ka wai o ka a-i
Kuu kane mai ka ia komo kamaa o Kalia 
Aloha ka ia nahu pu o ia wahi 
Aloha ia kai a kaua e alo ai 
Auwe kuu kane kuu minamina pau ole-e
Kuu kane i ka uka o Kahuamoa
Aloha ia wahi a kuu kane e hele ai me na lei a makou
E imi aku ai i wahi pono no ka noho 
ana o maua me na hanau 
mau a me na hanau muli
Aloha ke kaneka hoa haihaiolelo o 
ke koluaumoe o ka po loloa o ka hooilo
He moe kau moe hooilo ka moe a ke aloha 
Hoi hou ole mai i pili me a'u me kana ipo 
Auwe kuu aloha pau ole i kuu kane 
kuu minamina-e
Kuu kane i ke kula panoa
Halialia wale mai no ke aloha o kuu kane ia'u
Me he kui la e houhou ana i kuu poli 
No kuu kane ka ka uhane i niau hele iho nei 
Kuu kane leo ole mai ia'u
Kuu kane puuwai hamama
Kuu kane i ka ihu o Kinau 
Kuu kane i ka ua Apuakea o Hana
Kuu kane i ka ia a ke kualau i halihali mai ai
Kuu kane i ka wai kaulana o Waianapanapa
Aloha ke one hanau o kuu kane
Aloha ke kahua koloke poina ole o Kulia 
Auwe kuu aloha i kuu kane.

Me ka Lunahooponopono ko'u 
aloha nui a me na keiki oniu hua 
melala ko'u welina pau ole.

Hakuia e Mrs. Heono Keao.
Kanaia, Maui.

Ma ka auina la o nehinei, i hele 
aku ai makou ma ka Halekula e 
hoomaamaa ia  keiki liilii
ma Ema Hale, a ua ike makou ua
eleu na keiki ma na mea i ao ia. O
ka makou e paipai aku nei i na
makua mea keiki, e lawe nui ae i na
na keiki malaila e hoonaauao ia ai e
keia au holomua o ka naauao.

Ua hoohikihiki aku ka mokuahi
"Waila" i ke ahiahi Poakahi aku 
nei no na mahiko malalo iho i na 
limahana Iapana, penei ka nui:
Onomea he 97 kane a me 25 wahine,
Pepeekeo, 75 k. a me 18; Ookala,
25 k. a me 6 w; Puunene, 50 k a
me 13 w; Lahaina, 20 k a me 5 w. 
Huina, 446. Ma ka Poahua mai, ua 
hali ia aku e na mokuahi "Malulani"
a me "Mikahala," he 94 mau 
kane a me 23 mau wahine. 
