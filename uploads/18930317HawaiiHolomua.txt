Kanikau Aloha No Kama-
     kahukilani.
 I ka Lunahooponopono o ka nu-
pepa Hawaii Holomua: -Welina 
kaua. 
 E oluolu mai kou ahonui e hoo-
komo iho ma haki kaawale o kau 
pepa i keia wahi anoai kaumaha
nono ke poo e kau ae la maluna,
oiai, ua haalele mai kuu lei, kuu
milimili i ka poli pumehana o ma-
ua o na makua a me ka ohana, a 
lawe nihi ia aku la e na lima me-
nemene ole o ka make mau e hoi
aku ma kahi mau o na mea a pau,
a penei kahi moolele o kona hanau 
ana a me kona kaa ana iloko o na 
polilikia o koia ola ana:
 He kaikamahine mohaha mai-
kai a kulana hiehie ka mea nono
ka inoa e kau ae la maluna, he alo-
ha ia maua na makua a me ka
ohana, he hoolohe i na kamailio
ana a ka makua, he kulana oluolu,
he aloha, he heahea, a he hookipa i 
ka malihini, he makamaka ola a 
he kalekipa no na hoaloha, a he 
holomua ma na mea i ao ia aku 
iaia mai kona mau la opio loa a
hiki i kona hoi ana aku la ma kela
ao. 
 Ua hanama o Miss Helene Ka-
makahukiiani ka mea nona keia
walohia, e ka puhaka o Mr. G. He-
lekahi me Mrs. Puniwai. ma Muo-
lea, Hana, Maui, i ka la 22 o Ape-
rila, M.H. 1878, a i ka la Dominida, 
Ianuari 22, M.H. 1893, ua haalele
mai ia maua na makua a hoi aku
la i ka opu ana ole o ka honua, a o 
ka nui o no makahiki o kona honi
ana i na ea oluolu o keia ola ana.
he 14 makahiki me 9 malama. He 
5 malama me 22 la ka loihi o ka
manawa o kona kaa ana iloko o ka
nawaliwali ma ke kino a hele wale
aku la no ma kela ao. He fiva ko-
na mai nana i hoomailo loihi ma
Waianae, Oahu, ua haawiina na la-
paau ana e ke kauka haole ma ia
wahi a ua loaa iki ka oluolu, me 
keia kulana ua huli hoi mai la no 
ke one oiwi, ka home aloha a kuu
lei i laulai ai i ka ua a me ka la a 
haalele wale mai la no ia maua na
makua a me ka ohana, a no ka nui 
o ko maua aloha paumako a me ko 
naau i hoopihaia me ka mokumo-
kuahua nona, nolaila, ua haku iho 
la i wahi kanikau aloha, a oia iho 
keia:
Kanikau aloha no Helene Kama-
   kahukiiani
Kuu kaikamahine mai ka malu
   hale o Halealoha
Aloha la home a kuu lei e lualai ai
Kuu kaikamahine mai ka malu a 
   ka Manako 
Ia wahi a kuu kaikamahine e lua-
   kaha ai
Kuu kaikamahine mai ka la ikiiki
   o Lowelua 
Elua hana a ka manao e noho nei 
O ke u me ka minamina ia oe---a
Aloha ko leo i ka hea mai e Papa -- e
E hapai ae oe ia'u iluna
Kuu kaikamahine hoomanawanui
   iloko o na ehaeha
Aohe wa i hoomahaia a hele wale 
   no oe la
Ko leo ka mea aloha i ka pane ana
   mai
E aho kee make mamua o ke ola 
   ana 
Kuu kaikamahine o ka wai hone 
   mai o Kauhiauwai
Oia wai hone mai o ke kuluaumoe 
Moe au a hoolana i ko aloha
A o ko aloha ka'u e lei nei i ka po
   a me he ao
E lei kau au e lei hooilo i ke aloha
Kuu kaikamahine mai ka la kana-
   ka o Puuiki 
Mai ka malu o Petero Saneta 
Aloha ka hale o ke Akua au e he-
   le ai
Kahi koi e loaa ai ka ai lani o ka 
   uhane
Kuu kaikamahine mai ka ua Apua-
   kea o Hana
Oia ua kaulana o ka aina
Mai ka wai hoi o Kuailakila
A he kila oe he hooilina pau ole
   no kuu aloha 
Kuu kaikamahine mai ka wai o
   Namalokama
Oia hoopuakea mai i ke oho o ka 
   Amau
Kuu kaikamahine mai lka ua onini
   pua i'a i ka moana
Oia ua haaheo i ka ili o ke kai
Kai--okia kanawai e kuu lei, alo-
   ha--a
Ua hala oe i ke ala hoi ole mai
I ke alanui kokoolua ole ke hele la
Auwe kuu aloha pau ole ia oe--a
Aloha--aloha kuu kaikamahine--e
             Mr. G. Helekahi.
Kanikau aloha no Miss. Helene Ka-
   makahukilani
Kuu kaikamahine mai ka makani 
   anu a he kiu
Mai ka po loloa o ka hooilo ke moe 
Moe ae au a hoolana i ko aloha 
O ko aloha ka'u e u nei me ka mi-
   namina
Me ha ehaeha o loku nei i ka iwi-
   hilo
Ke imi nei au ma na wahi a kaua
   i pili aim aole oe
Oiai, ua hala oe i ke ala hoi ole
   mai
I ke ala hoi a ke aloha ole i nono ai 
Kuu kaikamahine mai ka wai hui-
   hui o Kanewai 
Aloha ia wai a kuu lei e auau ai
Kuu kaikamahine mai ke kai leo 
   nui o Pa-a
Mai ka makani halihali wai o ke
   Koholalele
I uka no ka ua e ua ai 
O ka mapuna o ka wai ke kahe
   ana i kai
Kuu kaikamahine mai ka malu ha-
   le o Halepohaku
Mai ka olu kai o ka lau Kamani
Aloha ia wahi a makou e noho ai 
Kuu kaikamahine mai ka piha ka-
   naka o Haoa
Aloha ia wahi a kuu kei e walea ai
Kuu kaikamahine mai ka pono o 
   ka Haku
Mai ka home laahia o ke Akua 
   ola
Malaila e ai ai i ka ai o ke ola mau
Aloha ia hale a kuu lei e holoho-
   ho ai 
Mai ka wa liilii a nui wale no 
Aloha ka leo o ka Bana Puhi Ohe
I ke kani ku'ilua mai a ka leo o 
   ka Pahu 
Ua a pahu pu ia ke ola o kuu lei 
Ua mae, ua nalowale, ua helelei 
Auwe kuu minamina pau ole ia 
   oe--a
Aloha--aloha kuu kaikamahine--e
   Mrs. E. Puniwai Helekahi. 
