HE KANIKAU 
no ka 
MAKE ANA O KA HAKU IESU KARISTO MALUNA O KA LAAU KEA MA KA PUU KALAWALI.

[Hakuia e Kaelewaipio,
kekahi hoahanau i hookomoia e Rev. H. Binamu,
a hoopukaia maluko o ke "Kumu Hawaii" ma ka malama o lanuari,
M. H. 1835, ma ke Kulanui o Lahainaluna,
a hoopuka elua ia e J. M. Kapena maloko o ka nupepa "Ke Au Okoa,' Oct. 3, 1867,
a o ka ekolu keia o ka hoopuka la ana maloko o ka nupepa "Kuokoa" no ka pomaikai o na hoahanau o Kawaiahao,
a me na Ekalesia mai Hawaii a Kauai]

Pauku 1.
He kanikau aloha ko'u ia oe e ka Haku—a—e 
He kanikau aloha, he u, he manao mihi
He manaolana i ka make ana o ka Haku
I kau ia ai ma ka laau kea
Ma ka puu o Kalavali 
Makia la na wawae a paa I ke kui
I kia ia i ka meki, —o ia i ka ihe
Makini kona aoao 
Make arke keiki hipa a ke Akua 
Ka mea laha ole, ke kupaianaha, ka newenewe
A Kini Akua, a na anela o ka lani 
Hoala aku ilena, kau ai i ka la
Nakinaki la'i, a paa i ka ohe
Ohi ia na mea awaawa a pau
Ke au o ka i'a, ka huahuakai ka wai viniga 
O ia iluna i ka Mesia 
Inu lesu i ka wai viniga —awaawa
Hoi ka eha ma ka naau
Pule lesu i ka Makua
"E ko'u makua ! E ko'u makua " Pehea hoi oe 1 haakle mai aei a'u?" 
Nohae iho nei ka paku o ka lukini
Mai luna a lalo
Naueue ai ka honua
Nakaka ka pohaku 
Kuku ka pali, haa koae
Ala mai na ilina a pau
Puka mai na kanaka kawalawala
No loko mai o ka ilina
Hele aku la i ke kulanakauhale lehulehu
He lehu, he kini, he mano
Ka make ana o ka Haku ia kakou e ka honua
No kakou ka hale, make ai ka Haku. 

Pauka 2.
Kani uina nakolo ka pihe
Uina nakolo ke auhee
Pilikua waha ka opeope
Hii keiki ma ke 'alo— 
Uwe alala i kanahele 
Kani aaina ka leo o ka hekili iluna
Kani nakolokolo i ke kuluaumoe 
Kani holoholo i ke kahakai
Kupinai ke kaha ke one
Ke auhee—a ka lanakila
Mo—ka pawa—wehe ke alaula
Puoho lele opeapea ka hanauna
Ka hanauna manu mai Tahiti
Ka auna manu o ka lewa 
No ka lewa nuu ke Akua
No ka lewa lani ke kanaka
He kanaka lesu —he Akua
He ualele Iesu mai ka lani 
He hiwahiwa na Iehova
He keiki makahiapo na ke Akua
Ulu ka paku ka uhane hemolele
Lele hoanoano i ka imo o ka lani
Nana i ka pono, i ka hewa—ua hewa ka honua
Kani ai ka pu leo nui ma ka mauna o Sinai 
He leo no kekahi iloko o ke ao
Opaipai ka lani e pili ilalo
Pipili ka ua me ka makani
Pipili ka la me ka mahina
Pipili na hoku me ke ao kaalelewa
Uhi ka lani poele, pouli ka honua 
Uhi ka pohina nalowale na moku 
Ku ke kia ahi—-ke kia lani
Ku ke kia po a me ke kia alo
Pouli ke kua, malamalama ke alo
Papapau o Parao ma i ke kai ula
I hana ia e Mose i kona kookoo
Kue ke kai me ka wai, ala—ala—make
Ua make ka honua i ka lele mua
He hope ka ke Akua o lehova.

Pauku 3.

Oili ke ahi mai ka lani 
Mai ka lima mai o lehova
Me ka luaipele, make ai ka aina o Sodoma
Ua napoo ilalo, pau na kulanakauhaie i ke ahi
Lapalapa make mau, he hoailona no ka hewa
Imi ke ahi i na lawehala
Hahai a holo me kanaka
Ahai Lota i ka mana o ka Haku
Kuihe ka wahine ua kanalua
Nana i na mea i ikemaka ia
Paulele i na waiwai o ke kino
Hooliloia i kia paakai, ala—ala—make 
Ua make ka honua i ka lele mua
He hope ka ke Akua o leheva. 

Pauku 4.

Niniu ka lani, kakaa ka honua
I ka inaina o Iehova e kau mai ana ia kakou
Make ai ka aina o Gomora 
A me ke kulanakauhale nui o Babulona 
A o Betesaida, o Turo, o Sidona, o Kaperenauma
Ua huli i ka po i ke ahi make mau
He make kahiko mai keia
Mai ka hookumu ana mai o ka honua o Adamu laua o Eva
I ai ai i ka ai i lahui ia 
Pepehi Kaina ia Abela, olelo ke koko i ke Akua
Hookau ka hewa o ka honua mai kinohi mai
Mai kela hanauna mai
A hiki loa mai i keia hanauna
I ke au ia Noa, hana ai Noa i halelana
Olelo mai la o lehova

"E luku ana au i na kanaka a pau 
A me na kamalii, a me na manu
A me na mea kolo, mai ke alo aku o ka honua" 

Alaila, haule mai ka ua maluna o ka honua
Hookahi kanaha ia a me na po
I ua mai ai ka ua maluna o ka honua 
O ka ua maluna—o ka wai malalo 
Waikahe uka—kaikoo kai 
Kai hanee pulewa ka moku
Uhi ke kai a Kahinalii
Nalowale na moku i ke kai, ala—ala—make 
Ua make ka honua i ka lele mua
He hope ka ke Akua o Iehova.

Pauku 5.

Ohaoha li'a halialia, ke aloha o ka Haku a—e 
Kuu hoa u o ka po a me ke ao
Kuu hoa mihi o kahi mehameha
Kuu paku—kuu alakai
Kuu hoikeike o kahi ike ole ia
Kuu hoa hoolaukanaka o kahi kanaka ole
Kane hoa hele o ka la kikiki—a—e
E ale ai i ka ua a me ka makahi
E hele ai i na alanui a pau
He alanui makai he palahalaha
He alanui mauka he ololi 
A he ala oki hoi kekahi mau ala 
He ala haupepee me o'u mau hoa 
Me na hoa'loha iloko o ka Haku Iesu
Ku ka makemake ka-hauoli maloko—a—e
He makemake mawaho aole maloko
Ho hoopaakiki no i ka naau
He naau lolelua—ua kuihe
He hookohukohu puahi wale no
He hookuikui puahi wale no mawaho 
Aole i loko—a—e.
