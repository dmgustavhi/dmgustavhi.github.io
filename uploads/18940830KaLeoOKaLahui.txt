HE HOOMANAO KANIKAU NO
MRS. AKIU. M. KEALAKAI I
HALA.

Ua hanau ia mai o Mr. Akui. M.
Kealakai mai ka puhaka mai o Mr.
Hon. P. Haupu i Honolii Hilo Ha-
waii Oct. 17. 1871. mare ia maua e
Rev. J. Waiamau. Nov. 14 1885.
make i Kalaupapa Molokai. Aug. 9.
1894. he wahine aloha oia i kona
ohana a he aloha kane, aole i loaa
kekahi kina mai ko manawa i mare
ai a hiki i kona haalele ana mai iau
i kana kane he mau Kaikunane.
Pokii a he Kupunawahine a me ka
ohana nui e Kanikau aku nei maho-
pe ona, no ka nui o kou aloha iaia
nolaila ua haku iho au i kanikau
hoomanao nona.

Kuu wahine mai ka lai o Hono-
kaupu
Mai ka la ikiiki hoi o ke Kaona
Houpuupu ke aloha aole oe
Aole iho nei kuu milimli
Kuu lei hoohie hoolai o ke kino
Au hoi e lei ai a hoomanao
Ua meha ka hale ua hala oe
Haalele iha ia'u he ukana na ke
aloha
O ka ukana hookahi no ia i kuu
houpo
A'u e auamo hookahi aku ai
Auwe kuu minamina e kuu wahi-
ne hoi e
Kuu wahine mai na pali kua o
Nuuanu
E kopi maila i ka lau o na pali
E hoomama iki a'e ana au
I kuu manawa e au wale nei
Ua hele oe ka pili o ka home
Ia home o kaua noho i ka uka
Pulu ke oho hoomau ika ili
I na piina hoomaha ole o ke alanui
O oe e ka La ka mea nona ka lani
E hea mai a hookipa aku i kuu
wahine
Auwe ka luuluu e kuu wahine hoi e
Kuu wahine mai ka ihu o Mokolii
Me ua ale o Kaiwi me Pailolo
Ke alanui ia o kaua e hui ai
O mau ke aloha kapalili i ka puu-
wai
Hiki au i Kaunakahakai
Hoomanao aku o ka ike ia oe
Ke hea mai nei kaiolohia iau
Eia aku ko lei ke kaili mai la
A Kalae au i ka lepo a ka makani
Hoonuanua i Apuakalamaula
Auwe kuu kaumaha e kuu wahi-
ne hoi e
Kuu wahine mai ka pali o Kalau-
papa
Ia pali kukele ia e ka ua
He ala ia nau i hele malihini
E hoomanawanui aku ai mahope ou
Hele no oe ka Oo manu leo lea
O hewahewa ka ike pale ka nana
Halawai akula paha oe me ka
luhi a kaua
O ka aina a ka ehaeha i noho ai
Haele wale uo aohe e malu
Aohe kaupaku e mehana ai
Auwe kuu wahine e kuu wahine
hoi e
Kuu Wahine mai ka ae one o Pa-
paloa
Mai ka hale hoomaha hoi a ka Pa-
pa Ola
Aloha ka uka o Puhai
Ia wahi a kaua e noho ai
Aloha ka nui a me ka lehulehu
Na kini makamaka oia aina
Aloha no hoi kuu pokii
A maua e auamo like ai
E'ou mau kupuna mai ka uka a ke
kai
E pulama mai oukou i kuu aloha
E ka makua nui hoi ma ka Lani
E apo mai oe ma kou Paridaiso
   M. A. Kealakai
   Honolulu Aug. 28.1894
