He kanikau aloha ia Waialua.
Kuwailoa, Waialua, Oahu, Sep. 11, 1847
Aloha oe e Waialua,
Ka ahihi i pala i kaua noe,
O ka naauao kau mea i ike,
O ka wehewehe kau mea i hana,
I keia manawa ua make oe,
I ka mai hoomaloka,
O baka oia wale no,
Kou mea i make ai,
He aloha ia Waialua,
Ke awapuhi o Oahu,
Ke kihapai maikai,
Kaua noe o lili koi,
Ka lei hala o Kahuku pala,
E Waialua e; aloha oe,
Na hoa aloha o Lahainaluna,
Ka hoa kuka o Honolulu,
I keia wa e ua kupu mai oe,
Ua pulu i kaua noe.
Aloha oe e Waialua,
Ka hoa paio o na makani elua,
O Kona a me Nihi,
Na laua e hooluli, a loaa o kaua noe,
Na kaua noe e kuehu,
A loaa o kaua haliipili,
E Waialua e; aloha oe,
Ka puu hoomaha o na Malihini
Na kaukana o ke aloha oe,
Auhea oe; e na hoa luhi o W,
O Waialua i Oahu,
Kaukana a ke aloha.
E na hoa luhi e,
E imi mai oukou i ka mea e pau ai,
Keia wahi mai o baka,
Ua pau ko ªu e na hoaluhi.
Na M.K. Kealoha. 
