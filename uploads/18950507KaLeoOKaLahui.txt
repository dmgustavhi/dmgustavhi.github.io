HE MELE KANIKAU NO KUU MA-MA ALOHA UA HALA 

Kanikau  la he aloha,
Nou no la e Mrs. P. Kihei,
Kuu ma-ma hele loa,
I ke ala hoi ole mai, 
Noho iho nei hoi au.
Ka olua lei hiwahiwa
Me he aloha paumaka 
No kou hala ana aku 
Walohia wale hoi au 
I ko'u ike lihi ana iho,
I ka hoailona eleele
Ma ke aiaia o ke halana 
Me na nuhou kaumaha 
Au-we? aloha ino kuu ma-ma?
Kuu ike ole ia oe-e

Kuu ma-ma i ka lai o Honokohau
Ke one hanau hoi o ka olua lei
Aloha ae au ia Halehau home
I ke ku kilakila i ka lai 
Ua lai no ka uhane 
O kuu mama hele loa 
He loa ka uka o Makaa
Ia wahi a kaua e hele koolua ai 
Hoolau kanaha i na manu
I ke kani hone mai ka laulaau 
Hoolaau mai ana ko aloha 
Hoehaeha i ko'u puuwai 
He waiwai nui ko aloha
A ko'u puuwai e lia mau nei
Aloha ae au ia Pipu'u 
Kahi a kakou e pili ai,
Elua olua e na Makua
Hookahi hoi au ka olua lei 
I-ha hoi i kuu lei hiwahiwa
Kuu luhi o kuu wa pilikia
Hoa pili o ke anu me ke koekoe
Au-we? aloha ino kuu mama 
Kuu mama hoi-e

Kuu makuahine i ka lai o Lele
I ka huikau lua o na lio 
Ua lilo ka ka uhane
Me liawahine i ka uka 
Auwe? wlohia wale
Ka leo aloha o kee mama 
I ka pane ana mai me ke aloha 
Aloha no hoi oe e kuu lei 
Kuu mea poinaole i na kau a kau
Au-we kuu ma-ma
Kuu makuahine hoi-e
Elua maua kau mau lei 
E ola nei i kei ao 
A--i kolu no i ka hua mua 
A ko maua mau pukaka
Eia au la e Lasell P. Kihei
Kuu kaikunane i aloha ia 
Ua liki oe o kaua
Ua ike i ka hanu hope o mama 
He nanao kaumaha kai hiki mai 
A i a'u nei hoi i kou pokii
A he mea poina ole no'u ke aloha
O kuu mama ke hiki mai 
A hiki mai no ko aloha e u-we no au 
Kuu aloha pau ole ia oe-e

Walohia ke aloha o kuu mama 
O Mrs. P Kihei ua hala-e
Ua pau kou ike hou ana mai 
I ka hapa pulima a o kau lei nei 
Aloha ka la'i o Keauhou. 
I walea i ka malu lau Inia
Ilaila ka uhane o kuu mama
I ke kui lei pua o ka ohai 
Au-we, aloha ino, aloha wale
Kuu mama ua hala loa
Aloha ka leo o kuu pa-pa
I ke kaukau mai me ka waimaka 
Aloha no oe la e kuu lei 
E alo hookahi la i ke kai loa
E noho no oe me ke akahai 
A-e pule hoi i ke Akua mana loa 
I hooloihi ia mai na la 
O kou noho ana me ka maluhia 
A na ke akua e hoopomaikai mai ia oe
Au-we, walohia wale ke hoomanao ae
Ia mau mapuna leo aloha a o'u makua
Au-we walohia wale aloha no kaua
Kuu mama maikai loa hoi-e, a-lo-ha.
         Haku ia e,
MISS MARIAT ANNE KAMAKA KIHEI
