 HE KANIKAU NO ABENERA KAHEKILI KEKAHI ALII O KEIA PAE AINA I MAKE AKU NEi.

                1 O ke ano aloha o Liawahine.
                O ka maka aloha o Hikuanaka.
                O ke kino oioio o ka lapu loku.
                I moe nounounea me Hikuikapua.
                I luna o ke opu hiwa a Kane.
                I loko o ke kapa auaiku a Lono oe—
                He leo keia e mapu nei.
                E ano nei i ke kahakai.
                O ka maka aloha o kuu makuakane.
                I walea i ka ai kihamu pua niu.
                Uhane auaukai o Ulakua oe—
                Hoakua ka lokoino oia la—la—ia—oe—e—

                2 Mehameha iu ka hele a ke aloha.
                Ka pee'na ku nei nanowale.
                Hele i Kuahaehae ka hele ana.
                I paepae leo me Kupinai.
                Me na hoa hai wale i ka nahele.
                Halawai ae la me Anowahine.
                Me ka wahine i ka iukapu o mua oe—
                Eia au la i ka lipo.
                I walea au i ke kui pua.
                Lililo ai maua i ka nahele.
                He kamaaina no ka ua waahila.
                Uhane peepeeua Kukalahale oe—
                Oe wale mai ana no ka manao.
                Aole i hoike mai i ka maka he alo-ha-ia oe-e-

                3 Haehae wale na maka e maolilei.
                Ka newa ana'ku la i Hiikua.
                O olua ma kau makani.
                He aka he kino wailua.
                Ka'u i ike e maalo ana i ke aka wai liu la.
                O kuu kane makani moae.
                Noho anea kula la o Pahua oe—
                O oe ka i makahuna i Kuialauahi.
                E uhai ana i ka ua puanaiea.
                I noho malihini aku i Palehala.
                I o maua hala i Huewa.
                Uhane nana makani kau a lialia oe—
                Alia oe e ke aloha e koi nei.
                E luaiele nei i kuu kino.
                O kana malihini iho la ka waina—ka—ia oe—e—

