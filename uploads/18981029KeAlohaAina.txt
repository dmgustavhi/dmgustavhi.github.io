HE KANIKAU NO ALOHIKEA.

Kanikau he aloha Alohikea,
Pua milimili lei ma kuu poli,
Kuu poli nei la ua anuanu,
Ua hele ka pilina o kuu aloha,
Ike ole aku wau mahea la, 
Ka hana a ka uwila e anapu nei,
He aloha ole no pau ka palena,
Na hana ia a na Mana Lani,
E hai mai ana auhea oe,
Aia i ka lumi o Hale Aupuni.
He papahele ka moena i ikeia ai,
Ike aku makou ua hale oe,
Alanui hele loa hoi ole mai.
Ua lawe ke Akua i kou uhane,
Ko kino wailua me makou.
E a aku nei me ka minamina,
Ma ke kae muliwai o ke aloha,
Aloha ke kaona uluwehiwehi,
Makou a pau e u nei,
Kahea e ka la o Puuloa,
Kula loa a kuu kama e lai ai,
Lai oe i ka poli o ke Akua,
Kahi mau loa e ola ai. Amene. 
Paahao,
Ben. R. Namakaokeahi
Honolulu, Oct. 28, 1898.
