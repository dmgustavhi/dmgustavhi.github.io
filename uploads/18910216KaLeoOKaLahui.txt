HE MELE KANIKAU.

  E aloha ae ana au
  I ka ua poai hale
  I ka nihi malie ae
  Mauka o Kahaluu.

  Aloha na hala o Kekele
  Ia wahi a Kalani e hele ai
  Ilaila oe la e honi aku ai
  Ke ala mapuana o Kahala.
  Aloha ke kewai anu o na pali
  O ka ohu halii i ke kuahiwi
  Haila o Kalani e walea ai
  I ka nalu hee mai la i Heeia.

  Huli ae o Kalani la nana
  O ka noho nani mai a Makapuu
  Ike aku i ka ua Apuakea
  Haaheo i ke kai la o Molokai.

MISS. MARY L. KINIMAKA.
Kawaiahao.  Feb. 16, 1891.
