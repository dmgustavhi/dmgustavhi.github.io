IMIA KAPAKAULA UA HALA

  O ka mea nona ke mele kanikau
malalo iho nei, he kamaaina oia
no ka Ua Tuahine o Manoa, a malaila
no oia i noho ai no na makahiki
he 50 a oi. Ua hanau ia oia
ma Nanawale, ka paia ala i ka hola 
o Puna, oiai no e ola ana ka Na'i
Aupuni Kamehameha I., a ua piha
iaia na makahiki he 90 a oi o kona
hanu ana i na ea mauleule o keia
ao a hoi aku la i kahi i hoomakaukauia
e ka Haku no na poe i manaoio 
aku Iaia, a oiai no hoi, ua
kamaaina ko Manoa poe iaia he
kanaka haipole a he hoahanau pilipaa
oia no ka Ekalesia Makuahine
o Kawaiahao.
  Ua hanau mai he hookahi wale
no ana keiki, oiai oia e ola ana, oia
o Mr.Moses Kapakaula, a ua kamaaina 
ko ke kulanakauhale nei
poe iaia, a mai iaia aku ua loaa he
mau moopuna ekolu me kana wahine,
Mrs. Kapaahu Kapakaula, e
u mau ana no ka makua waipahe
o ka ohana i hala e aku la, a noko
lakou makee nui ana i ko lakou 
makua ua hakuia he kanikau nona,
a ola iho keia malalo:

He kanikau aloha keia 
Nou e Imai Kapakaula
Kuu kane mai ka uka anu o Manoa 
Oia uka kupolua i ka Ua Kuahine
Oia ua makahehi a ka malihini 
I ka nenee noenoe halii i ke kula 
Pulu pu no maua me kuu aloha 
Ia lelehuna wai ua a ke Kuahine
Kuu kane i ka uka o Waihi
Oia uka a kaua i hoomanawanui ai 
Ola kaua i ka ai lauoho loloa o ka nahele
Me ka ai pala mai iluna o ka laau
Kuu kane o Kahoiamo-e-
Me he lei Mano ala ko aloha a'u e lei nei
A hiki mai ko aloha e uwe no au Kuu kane hoi-e
Kuu kane mai na makani anu o ka aina
He Malualua me ke Ala-eli 
Oia makani anu hui a maua e pue ai 
Hoomehana akuu i ka Poli Lauae o Makana 
Kuu kane i na piina alu o Manoa 
Hoomaha aku kaua i ka wai o Waiakekua
Oia wai makaikai a ka malihini 
Aloha ia omakawai hui anu 
I ka owe nehe mai i ka uka 
Aloha ka uka i Waaloa
Oia uka a kaua e hoomanawanui ai
I na pono o keia noho ana 
Aloha ka luna i Akaaka
Me he aka kinowailua ala ko aloha ke hiki mai
A hiki mai no ko aloha e uwe no au
Kuu kane i ka wai o Pua Rose
Oia wai kuwiliwili hooipo a ka malihini 
Wai halulu hone i ka pili o ke ao 
Oia wai luu poo a kuu aloha 
Kuu kane i ka makani papuhea o ka aina
Auwe kuu kane--kuuu kaue hoi--e
Kuu kane i ke kula loa e Kahua
Oia hula panoa hulili nopu i ka la 
Kuu kane mai ka la haaheo o ke kino
Mai ka huikaulua o ke kaona 
Me ka ia mililima haaheo o Ulakoheo
Kuu kane o ka uka o Kaakopua 
Oia wahi a kaua e luakaha ai
Hoolono aku kaua
O ka leo kuilua o ka hele o Kaukeano
Me he ano waiopua ala ko aloha ke hiki mai
A hiki no ko aloha e uwe no au Kuu kane hoi--a
Kuu kane i ke kai o Kawehewehe
E wehe mai ana ka oe i ka pili hooko-o a loko
A loko hana nui pau ole i ke anaia
I ka alapine amaamau a na omakawai o Kulanihakoi
Aloha ko leo i ka oane ana mai--e
Aloha oe, aloha au, aloha na moopuna lei a kaua
Na lei a kaua o na la elemakule
Ke hele nei au i ke ala hoi ole mai
Kuu kane i ka nalu hoi muku o Kalehuawehe
Oia nalu hooipo a na 'Lii e walea ai 
Walea pu no me kuu aloha ia huikau
Kuu kane i ke one o Ulukou 
Me ka wai hui olu o Apuakehau
Kee kane nana ua Waahila makai
He Polehala me ke Kumauna makua
Noho haaheo mai ke kiowao i ke kuahiwi
O na omakawai ka kamalihini e ike
He omakawai ia na na kupa e kaena ai 
Kuu kane i ka malu hale o Halealoha 
A hiki mai no ko aloha e uwe no au 
Auwe kuu kane--kuu kane hoi--a
