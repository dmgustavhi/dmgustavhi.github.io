Ka Leo Walohia hope loa o ka Lahui Hawaii.

I ka la Sabati apopo, oia ka la 2 o 
Novemaba 1884, e manele ia aku ai ke 
kino make o ka kamaʻlii wahine Kalani
Pauahi ma ka Ilina o na Lani e hia
moe kau mai la mauka o Maunaala,
nolaila, e komo pu mai e Hawaii o 
Keawe ma ka hea inoa ana ia---
"Eia ua wahi Kapu la e Hawaii,
He loaa iloko o Keopuolani,
Ka momokuahi hoomau kanaka o Maui,
Ka ulu maka nana e kaa ke kahua,
Ka pikoi nana e hoolana ka moku." 
E Maui o Kama, na HOno o Piilani,
kulia mai iluna, amo-a mai ke kahili o 
Hawaii-loa me Eleeleualani hea ia mai
ka inoa o----
"Kukulu i Maui ka pou o ka hale,
He hale palailai moku no Kalani,
E auhau mai nae a hala ilalo,
I lohe aku o Molokai me Lanai,
He hale no Kalani o Haleakala."
E Molokainui-aHina a me Lanai-a
Kaula, lawe ia mai ka manele ma na 
laau olokea, hea ia mai ka inoa o----
"Po Puna i ka uwahi noe o ka lua,
Ia aleale e popoi Kilapea,
Hohonu lipoipo i ka awaawa,
Luuwai i na Lehua o Mokupane,
Pane ku ka ua liuua [?] o ka hala,
Oia! O ke aloha ia i hiki mai nei."
E Oahu o Kakuhihewa, liuliu ia mai
---Hapai ia mai ka pahu--hoonoho ia
mai ka huakai, hea ia mai ka inoa o---
"Kuu hoa pili i ka ua lani polua,
Me he po la ke aumoe o Koolau,
Kuu hoa o ka malu ki,
Malu kuikui o Kahoiwai la---e
E aloha ae ana ia oe---e
Kuu hoa pili i ka ua popokapa o Nuuanu,
Ke ahai la ma ke kua---
Pulu elo maua i ka ua a ka waahila."
E pii e Kauai o Mano me ka la ko
welo i Lehua. E wiki mai oe, halii ia 
mai ke alanui, hoomalo ia mai ke kau-
la, huki ia imua i ka piina o Maemae,
hea ia mai ka inoa o----
"Lele Kaula me he manu la i ke kai,
Ke oni mai la maluna o Kawaihoa,
He hoa ka pali kala hale no Halalii,
He ʻlii ka lani na mano o ka lani po,
He hoolili no ka imu ahi---a likoliko
Minamina ino, aloha wale a----."
E na lei hulu mamo Olaa, a me na 
lehua o Mokaulele, aole olua e haaheo
hou ana maluna o kona poo. E ka ua Kanilehua o Hilo, aole oe e hoopulu
mau ana X XX XXXX XXXXX X hala. E
ka makani XXXXX X XXXX Ualanihaa
haa a me ka UaoninipXXia i ka moana,
Aole ia e honi hou ana ia olua, ua niau
kololani aku nei oia. E ka ua Ulalena
O Piiholo a me ka malu Hekuawa o
Wailuku, aole olua e halawai hou ana 
me ia. E ka makani Maaa o Lahaina,
A me na Ulu o Lele, aole e kolonahe
hou ana kou mau welelau ma kona mau 
papalina. E na ale hanupanupa o Pai
lolo, aole e haulani hou ana iaia. HX
ka lae o Kalalau, aole ia e kaaio hou
ana mamua ou. E ka hae puarose o 
Kaimuki, aole au hoailona i koe nona.
E Daimana Hila, aole oe e kiei hou
iho ana iaia. E ke kai aloha o Mama
la a me Kuloloia, aole e pehi hou ana
kou mau huna kai ma kona kino. E 
ke kapitala o Honolulu, aole e niniu 
hou ana na huila o kona kaa ma kou 
mau alanui. E Kawaiahao a me Kau-
makapili, aole olua e ike hou ana i ko
na mau hiohiona. E ka home o ka
Lani Pauahi, e Haleakala, ua pau kou
lohe ana i kona leo a me ka nehe ana
o kona mau wawae ma Aigupita PaXXX
E Keoua Hale, kahi nana i kaili pulelo
aku i ka hanu o ka Lani Pauahi i ke 
awakea, aole ia e hiolani hou ana me 
oe. E ka ua nui o Hanalei, aole oe e 
hoopulu hou ana iaia. E na wailele o 
Namolokama, ua pau ko ka Lani Pau
ahi inu ana ia oe. E na hala o Naue
ke Kai, a me ka Lauae o Makana, aole
ia e kaunu hou ana me olua. E kani
kau e na makani eha, e paiauma e na
kai ewalu, e makena e na kualono, e 
huro e na kuahiwi, pau pu me na kai.
   Ia ka wahine hele la o Kaiona, ua 
haalele mai nei ia kakou me ka luhi ou
kupuna alii Lani i hala e aku la. 
   Aka, e hoomanao kakou, ua nalohia
   o ka Lani Pauahi he muo, he ao, he 
   liko, he wohi, he pua iuka o Kakae, 
   mai o kakou aku nei; aka, aia he wa no 
   na mea a pau e halawai hou aku ai ka
   kou me ka Lani Pauahi, oi loa aku ma
   kela ao Lani me ke Alii o na Alii a me
   ka Haku o na Hako, [sic] me na nani pau
   ole i ka helu ia.
   Me ka walohia.
   Mose Manu Jr. 
