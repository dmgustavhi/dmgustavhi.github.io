"KUULEI ROSE UA HALA" 

Kanikau la he aloha 
Nou no la u Kamaka 
Kuu kaikamahine hele loa e
 Mai ka uka iuiu o Puualii
 Hoolohe i ka lea o ka manu
 Aloha ka pili o Waiakaalae
 Oia wahi wai au e hooheno ai 
 Hoa hoolohe o ka leo o ke Hahuli
 Huli iho nei au aole oe
 Eia aku nei paha oe me na Lani
 Ka makua o na ia hope
 Kuu kaikamahine hoi e--
 Aloha ka pina o Puuhala
 Ua hala oe i ke ala hoi ole mai 
 Noho iho nei hoi au me ka luuluu
 Me ka u me ka minamina ia oe
 Kuu kaikamahine alo i ke anu 
 Ia wai hoanu ili o Kaala 
 Aloha ia wahi a kaua e hele ai 
 E luana ai i ke ano ahiahi 
 Ua ahi ua wela kuu manao 
 E ike i ko kino wailua 
 Elua kaua i pili i ke anu 
 Ka piina akiiki o Weloka 
 I ka home olu o ko kino 
 Auwe kuu minamina pau ole e--
       Mrs. Kahuaki.
 Kanikau la he aloha 
 Noua no la e Kamaka
 Uwe helu nei Davida 
 Aloha ino no kuu wahine 
 Kuu hoa pili o ka uka iu
 Hoolohe i ka leo o ke Kahuli
 Huli iho nei au aole oe i loaa
 Auwe kuu wahine kuu hoa pili 
 Aluna wau o Maemae
 Nana i ka nani o Homelani
 Akahi a lana mai ka manao 
 O ka ike lihi aku i ko kino wailua 
 Kuu hoa o ke kai o Papanee
 A nui mai ko aloha e uwe no wau 
 Aloha kahi kai o Maulua
 Elua hana nui a loko e li'a nei 
 O ka u me ke kaumaha ia oe
 E kuu lei haule ole i na kau a kau 
 Kau mai nei ko aloha hone i ka po
 Pono ole ka manao ua hala oe
 Koekoe kuu poli ua hele loa oe
 Kuu hoa o ke kula o Kaalau
 Lalau hewa au i ka alamihi 
 Mihi ka manao ua hala kuu lei 
 Hiupalaka ka wai o Weloka ua hala oe
 Auwe kuu minamina pau ole a. 
       Mr. Davida
 Kanikau la he aloha 
 Nou no hoi e Kamaka 
 Ua hala aku nei hoi oe
 I ke alanui hoi ole mai 
 Au ae aei ka  manao e ike
 Auhea oe e kuaana hoi a--
 Kia aku nei paha oe la 
 Me Lilinoe i ka uka la;
 E walea ana paha ha uhane 
 I ke kui pua lei Mamane
 Kau aku ka manao e ike
 O ka wai hu'i o Waiau
 Au ae ka manao a e ike aku
 I ke kino wailua o kuaana 
 Aia paha ne i ka iu lai
 I ka leo hene e na manu 
 Auwe kuu kaikuaana e--
 Aloha ke kula o Weloka
 Ia kula a kaua e pili ai 
 E alo ai i ke anu me ke koekoe
 Koekoe kuu po ua hala oe
 Ua wehe i ka pili ua kaawale 
 Pau ka ikena i kuu aloha 
 Ua hoi i na poli o ka makua 
 Aia ma na Lani Kiekie
 Auwe kuu minamina pau ole e--
       Mrs. Keliiokalani
 Kanikau la he aloha
 Nou no la e Kamaka
 Uwe helu mai o Kanamu
 Aloha mo no kuu hoa pili 
 Kuu lei o ka hale kaupoku ole
 Kuu hoa i ka leo o ke kahuli
 Huli iho nei au aole me i loaa
 Kuu kaikamahine
 He aloha wai Olomea
 O ka ahu ia o Palila
 Kau mai aku ka manao
 O ka ike ia Kalaina
 Oili ana ka wahine
 Auau i ka wai olapalapa
 Wai hu'i koni i ka ili 
 Hea ana o ka wai hala
 Ua hala aku nei o Kamaka
 I ke alanui hei ole mai 
 Noho iho nai makou 
 Me ka a me ka minamina
 Kuu lei kuu luhi o na la opio
 Kuu minamina pau ole a 
 I na makahiki he nui
 He nui ko aloha ke hiki mai
 A hiki mai ko aloha e uwe no au
 Kuu minamina pau ole ia oe a
       Mr. D. Kanamu 
         D.S. Kaipolehua
  Weloka, N. Hilo. Sept. 7
  
 
