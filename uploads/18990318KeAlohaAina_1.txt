KANIKAU NO VITORIA KAIULANI.

Ua mae e ka pua la o ka Ilima,
E ka hoapili kohuila o ka Lehua
Ua hooipo aku me Niolopua,
I ka eha lima ole a ke aloha,
Kuu piue kalaunu kau umauma,
I pine paa ia i ka puuwai,
Ua nalo i ke ehu kakahiaka,
Ka Hokuloa o ka Pahipika,
Ka Lei Momi oe a ka lahui,
A Hawaii a e hiipoi nei,
Hoike e ke kapu o na lani,
Olapa ka uwila kai hekili,
Hoailona kapu o na `lii,
Ko halii nei e ka na koko,
Ke nu mai nei ae ka makani,
Pipio mai a ke anuenue,
Ke kapaahuula hulu melemele,
Ka Lei Kaimana o Ainahau,
Hue aku no wau o mai oe,
O Kalani nui oe Ahaiapalapa.
Hakuia a Mele ia e,
Ka Hii Lei Mamo
