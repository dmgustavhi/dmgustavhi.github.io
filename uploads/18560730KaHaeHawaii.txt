1. He Kanikau Aloha no K. Kalawaianui.
2. Aloha oe e K. Kaluwaianui, 
3. Ka mea i hele e aku la,
4. I ke ala hoi ole mai,
5. Mai Lapakea a Kopili, 
6. Kahi au e holoholo ai 
7. Ua noho Kinowailua i ka lai, 
8. Uwe holoholo na makua ou,
9. I ke kumakena ia oe la-e.
10. E hoona ae ana e na i Waialoha
11. Aole no e na ua hele oe,
12. Hulihapapa i ka lai o Lele,
13. E halo ana i ke kula o kuia,
14. E imi ana hoi e pili me Makila
15. He kila hoi oe ia laua,
16. Kalawaianui, Kunewa.
17. Kou mau makua aloha,
18. Loaa hoi o ka wa elemakule,
19. Ua kii ia mai e ka mea hana ia
20. Noho u me ka minamina,
21. Ka pau mako ia oe a-e.
22. E.K. Kalawaianui e, aloha oe; 
23. A ahea ana oe hoi mai Kaua,
24. Ua hele a eha ka manao,
25. Kupikipikio ka manawa (?)
26. Nakulu owa lele kai auli,
27. Kapalili oni ka houpo.
28. Hanapuainawele kamakani la he Aa,
29. E haluku ana i ke kai o Panaewa 
30. Ua ka pihe i ka olul o Aki,
31. A kou mau kini e noho nei.
32. Puai hanuea ole i ka ulu o Lele.
33. Lele ke aho pau ka pili ana,
34. I kanaenae aku hoi i ko aloha.
35. Aloha ana oe la-e.
36. Ua hele au a naeiki ia oe.
37. Li ka hoi ka io i ke one o Malaki 
38. E malama ae ana i ke kau o ka eha.
39. Ua eha Hinamauna ia kekaa,
40. E hookaa a pau ka makemake
41. I Kamau ka ea i Kahalauola,
42. O la ia wai, ia Iesu a mauakae?
43. J.W. Kuhelemai.
44. Lahaina, 22 Iulai, 1856. 
