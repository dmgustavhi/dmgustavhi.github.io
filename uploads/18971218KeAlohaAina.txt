KE ALOHA I KA AINA"

He Haiolelo i Haawi ia ma ka Luakini o Haili i ka La Kuokoa Nov. 28, 1897.

Mai na nupepa Ka Elele Hawaii mai.

Eia makou ke hoopuka aku 
nei i ka haiolelo walohia a ke
kahu o ka ekalesia o Haili i hai-
olelo ai ma ka la Sabati, Nov. 28,
i hoopuka ia ae maloko o ka nu-
pepa "ka Elele Hawaii," a penei
kana haiolelo:

Olelo Hoakaka.

Mamuli o ke noi a kekahi mau
makamaka, ua ae aku ka mea kai-
olelo e hoolaha i keia haiolele,
aole nae me ka manao e pau pono
ana na mea i haiolelo ia mai ia la,
aka, o na mea hiki ke hoomanao
ia, a e kala mai na poe i lohe mua
no ka haule ana paha o kekahi
mau mea. MEA HAIOLELO

Halelu 122:6-9.- E noi aku oukou i
maluhia o Ierusalema, etc.
I keia la he 54 makahiki i hala
ae nei i ae ia mai ai e na mana 
nui o Beritania Nui a me Farani,
ka noha Kuokoa ana o keia Pae
Aina malalo o ka malu o kona
Hae, ka hoomalu ana o kona mau
kanawai a me ka hooponopono
ana o kona mau alii iho. A he
mea pono paha ia`u ke heluhelu 
aku i ka olelo kukala a ia mau
aupuni no ka ae ana mai i ko ka-
kou Kuokoa, oiai, o kekahi poe o
kakou iloko o keia hale aole pa-
ha i hoomaopopo no ia mea, a
penei ua olelo nei:
KOPE.
"O ka Moi ke `Lii Wahine o ke 
Aupuni Hoiia o Beritania Nui a me
Irelani, a me ka Moi ke `Lii o ko 
Farani, e manao ana oia ma ko Ha-
waii Pae Aina he Aupuni makaukau
i ka hana pololei pu me na Aupuni
e ae, nolaila, noonoo iho la hua, ua
pono ke ae like laua i ka manao aku
ia Hawaii he Aupuni Kuokoa ia,
aole loa hoi kekahi o laua e lawe i
kela aina, a me kau wahi oia aina
ma ke ano kuokoa, a ma kekahi ano
e ae paha. O na mea i kakau i na
inoa malaio nei, oia ke Kakauolelo
nui no ko na Aina e o ka Moiwahi
ne o Beritania a me ka Elele nui i
ko na aina e o ka Moi ke `Lii o ko
Farani, ma kahi o na `lii ma Lada-
na, ua makaukau pono laua ma keia
oihana, nolaila, ke hoakaka nei laua
ua ae pakahi na Moi i keia olelo ae-
like. A no ka oiaio o keia olelo ua
kakau laua i ko laua mau inoa ma
keia palapala hoakaka, a ua kau hoi
i ko laua wepa oihana.
"Kakau lua ia ma Ladana, i ka la
Iwakalua-kumamawalu o Nevemaba,
i ka Makamahiki o ko Kakou Haku
Hookahi Tausani Ewalu Haneri me
Kanahakumamakolu."
[INOA] Aberdeen,
[INOA] St. Aulaire.
O keia ae la ka olelo kukala e
pili ana i ko kakou Kuokoa i ae
ia mai ai e kela mau Mana Nui o 
ke ao nei. Ke hoomaopopo nei
no paha kekahi poe o kakou i ka
wae ana o ke `Lii puuwai loko-
maikai, "Kauikeaouli ka Loko-
maikai" ia Likeke a me kekahi 
alii kiekie a hanau o ka aina Ti-
moteo Haalilio i mau Elele imi
Kuokoa no Hawaii nei i na Ma-
na Nui o Eurpa. Ua hele laua 
ma ke alahele me ka hoonanawa-
nui, a ua ukali ia aku ka laua
huakai e kekahi mau mea hou i 
hoouna ia aku. A mamuli o ko
laua hoomanawanui ua loaa mai
la ke Kuokoa a kakou e haaheo
nei no ko kakou aina kulaiwi. A
i ko lana hoi ana mai o Likeke
kai hiki ola mai i Hawaii nei, a
Haalilio, ua hoi kino wailua mai
oia i ka aina hanau. Ua owili ia 
ia mau la e ka hauoli a me ke 
kaumaha, ua hauoli no ka loaa
ana o ke Kuokoa, a ua kaumaha
no ka hala ana oia alii kiekie a
naauao o ka aina, a no ke aloha o
ka Lahui a me ka hoomanao no
na hana hoomanawanui a Haalilio
ua haku ia he kanikau aloha no-
na. He mea maikai no hoi paha 
ia`u e heluhelu aku i kekahi mau
olelo oia kanikau, e hoike ana i
ke aloha o ka Lahui no ka Elele
ahonui i haalele iho i na mea
aloha mahope nei, ka aina hanau
nani a au aku la i na ale huli lua
o ka moana no ka imi ana i ka
pomaikai no ka aina aloha, no na
Haku alii a me na makaainana:
Auwe! ua make o Haalilio ko kakou Elele nei!
Make i Tahiti, i ka aina polikua a Kane,
Hoi kino wailua mai i Hawaii nei.
Aloha ino! ua make e, ko kakou Elele nei,
E uwe kakou me ke kanikau nona,
Aloha kana mau wahi i hele ai, me ka ua Puanaiea.
Aloha kuu hoapili o ka ua Puanaiea
Kuu hoa a`e ale o na kai a me na moana,
Aloha kuu aina hanau a me kuu alii
Aloha kuu hoahele o ke anu me ke koekoe.
Kuu hoahele o na waoakua o Mesiko
Pilikia i na muliwai, pilikia i ka ua
Pilikia i ke anu a me ka pololi,
Pilikia i na powa, a pilikia iwaena o na aupuni,
Aloha kuu hoa ohumu o na mea pono,
Nokamea, ua noi hookahi oia ma ka maua huakai,
Auwe oe! e ka aina hanau, pua rose o kuu alii,
Auwe oe e kuu alii, kuu milimili, kuu haku o na haku,
E aloha aku i ka hu, ka makaainana ka puali, na alii,
No kamea, e ike lakou ia oe, aole hoi owau pu kekahi
Ke hele e nei au i Mauna Kula nui,
Aia paha ilaila kuu Haku, kuu hoapili
Auhea oe e kuu aina hanau o kuu Haku,
Ua wehe ia ka pilikia, ua pau ka poina me ke kaumaha,
Ua Kuokoa iwaena o na aupuni hanohano,
E! mai kaumaha oukou no`u nei,
E, he halialia aloha ia oe e ka`u Elele hoopii,
Ua kanikau au nou mai ka la a po
Aloha ino ko kakou alii i make aku nei!
E ke Aupuni Hawaii, e kanikau kakou a pau,
O T. Haalilio kekahi pua rose o Hawaii nei.
Ua make, ua naio, ua hele i haki ike ole ia,
Na kakou e kanikau aloha nona,
Aloha kuu aikane punana a ke onaona,
Ke hanini nei na kiowai o Kulanihakoi,
Ke haakokohi nei ka lani e hanau i kana keiki,
E ka hoapili o Haalilio, e kanikau no kou hoahele,
Ua noho ehaeha oe me ke kaumaha no kou hoahele,
Aloha ka limu ka kanaka o Manuakepa
Aloha ka lehua o Mokaulele,
Aloha na ko a ka Aalahina i ka pali
Aloha ka ma le laulii o Koiahi,
Aloha o Kanepuniu i ka wela a ka ia 
Aloha e ka ulu hala o Kekele i ka paia e ko onaona,
Aloha ka ahihi o Nuuanu i ka makani,
Aloha ka ua Kukalahale o Honolulu
Aloha o Panaewa-nui mokelehua
Aloha ko akua okioki poo o Mahiki
Aloha Waianuenue e pipio ana i ka pali.
Aloha ka ua Hee-koko-ula i ka moana
Aloha o Kinimakalehua i ka wela a ka la,
Aloha Lilinoe ka wahine noho mauana,
Aloha ka nahele o Oopuola,
Aloha ke kawelu holu i ka makani,
E ka hanauna Hawaii, e kanikau ae kakou,
E ka Moi, e kanikau ae no Haalilio
E kanikau aku ia Iehova me na mea Kani,
E hosana ia Iehova me ke ola a pau
Eia ka la a Iehova i haawi mai ai,
E olioli kakou a e kaumaha hoi.
E na makamaka a me na hoa- 
`loha- ua lawe mai au i keia ka-
nikau i mea e hoomaopopo ai ka
kou i ka manao aloha o ka poe
kahiko no ka Elele imi Kuokoa
o Hawaii nei. Elike paha me ke 
alii haku mele kaulana o ka Ise-
raela, i haku ai i mele kanikau
no Ionatona kona hoa`loha, a pu-
aha ae la i keia mau olelo poko-
le loa. 
"Ua ehaeha au nou, e kuu hoahanau e Ionatona e,
He oluolu loa oe ia`u, he kupanaha kou aloha ia`u,
E o mai ana i ke aloha o na wahine"

Pela no hoi ko kakou mau Ku-
puna i owili iho ai i lei hoomanao
aloha no ke `lii a lakou i aie nui
ai.

E na hoa o ka aina kulaiwi
aloha - I keia la ke akoakoa nei 
kakou me na hoomanao aloha ana
imua o ke alo o ke Akua o Haa-
lilio a me Likeke ma; a i keia wa 
no hoi, aia ke au la i ke kai anu
o Kaleponi he mau Elele Hawaii,
e hoao ana e noi i ka mana nui
makamaka e hoomau mai no i ko
Hawaii nei noho Kuokoa ana, a 
oiai hoi, aia i ke anu iniki o Wa-
sinetona ke Alii o ka aina kahi i
uwalo ai no ko Hawaii pono ku-
mau. A i keia la hoi ke hui nei
kakou a hooko aku i ka leo ala-
kai o ke `lii haku mele o ka Ise-
raela, "E noi aku oukou i malu-
hia o Ierusalema, E pomaikai 
auanei ka poe aloha aku iaia, etc."
Ua lohe iho nei kakou i na leo 
pule uwao o kekahi mau makua o
kakou e nonoi ana no ka pono a
me ka maluhia o ka aina Hanau a
kakou i aloha nui ai. O ko`u 
manao aole no kakou e hookau-
maha wale ia kakou me he poi
la ua nele i na manaolana maikai
no ko kakou aina, Ke hoonanao 
nei au i na olelo a ka Moiwahine
Liliuokalani ma ka aina e, i ka
wa i ninau ia mai ai oia no kona 
aina hanau a me kona pono pili
paea, eia kana i pane aku ai i ka 
mea ninau:
"Poeleele maoli keia Honua,
ke nele ke kana i ka manaolana."
A ua nele ke kanaka i ka ma-
naolana no ko kakou aina kula-
iwi?
Ke hai nei kakou i keia la me 
na manao hoomaikai i ke Akua,
no Kona mau hana aloha i ko ka-
kou mau alii a me na kupuna o 
kakou i hala, Kona holoiana i na
waimaka o ka ehaeha mai a lakou
aku. Ke hoomaikai nei kakou
no na pono a me na pomaikai o 
ka wa i hala, a ke nonei aku nei
me na manaolaua ulu mahiehie no
Kana mau kokua ana no ka we e
hiki mai ana. 
(E nana ma ka aoao Ekolu.)

(Mai ka aoao Ekahi mai.)
Aia no me ka mea Haku halelo
ua manaolana hanoli no ka pono,
ka maluhia a me ka pomaikai o 
kona aina hanau, nolaila oia i pu-
ana hoeueu ae ai. "E noi oukou
no ka maluhia o Ierusalema."
Heaha la ke kahua nui o keia
olelo ana? Eia paha,na makee
oia a ua aloha no i na huna lepo 
aloha o kona aina hanau, ua nana
aku oia i na mauna kilakila, na
awawa `uliuli a me na kualono
nani o ka aina hooilina mai na
kupuna mai; ua kilohi iho la hoi
i kona kulauakauhale `aloha, a na 
ke aloha e waiho ana iloko i ha-
pai ae i na leo noi no ka pomai-
kai o ka aina. E na kupa o ka 
aina kulaiwi e, e na keiki a me na
moopuna a na poe aloha aina i
moe aku nei, e pau e paha ka ma-
nawa o kakou ke kamailio nui
kakou no ka mea Hau-halelu, a
e pono paha e lawe mai kakou
i kekahi mau manao alakai no
kakou i keia la. 
I. Heaha na kumu i aloha ai
kakou i ko kakou aina kulaiwi?
(1) No ka mea, o ka aina no
ia o ko kakou mau makua, a ma-
luna iho o kona lepo aloha i ha-
nau ia ai kakou i ke kanaka Esekimo
e holoholo ana maluna o kona
wahi waa mawaena hoi o na kowa
o na puu hau anuanu o ka Akau,
no keaha la i noho mau aia oia 
malaila a i aloha ai ia mau puu
pohaku anuanu, oiai, aole na mea
nani malaila e hoohihi ai ka ma-
nao. Heaha kana e pane mai ai?
"Ua aloha au, no ka mea, o ka
aina ia o ko`u mau makua a o 
ko`u aina hanau no hoi." Aole
anei kakou [?] aloha i ko kakou
mau makua? Aole anei ke uhi 
nei na huna lepo aloha o Hawaii
nei ia mau iwi aloha? Aole anei
no hoi e uhi iho ia mau huna
lepo maluna o kakou a me ka ka-
kou mau keiki? E na makamaka
aloha, na kekahi mau mea maluna
o ko kakou aina e lawe mai i na 
halialia hoomanao o na la i hui
aku la, a e hooulu mai ana i na
hoomanao poina ole no na mea
aloha e moe maluhia nei malalo
o ka lepo aloha o Hawaii, a e
hoouhi mai ana i ke aloha i ka
aina a na kupuna i eha ai ka ili i
ka i-he. Ae! ua aloha kakou i
ka aina o ko kakou mau makua a
o ko kakou aina hanau no hoi a
me ka kakou mau keiki, a owai
hoi ke ahewa mai no ia aloha 
ana o kakou?
"O kuu kuleana ponoi keia
A o kuu aina kulaiwi hoi."
(2) No ka mea, he aina nani
ko kakou, a owai no hoi ka mea
e aloha ole? Ua olelo mua ae
nei au, a aloha wale ka hoi ke
kauaka Esekimo i kona mau puu
hau anuanu, oiai, aole malaila na
mea nani e hooluolu ana i na ma-
ka, oi loa aku hoi paha ko kakou
no ka mea, he aina nani ko kakou.
Ai nana aku i kona mau mauna 
kilakila e hoolei ia mai la e na
ao, a e hoaahu ia ana e Poliehu i 
ka hau aiai. Kiei iho i kona mau 
awawa uliuli me kona mau wai
owe malie. Ha-lo ae hoi i kona 
mau puu kinikini e ku kiai ana,
me he mau kiai naue ole `la no
Elenare, Makaikai ae i kona
mau pali kuhoho me na wai lele-
huna i na pali, kona mau pua aala 
waianuhea e ko ia mai nei e ke
kehau kakahiaka, kona mau wao-
nahele ulu wehiwehi e hoolauka-
naka ia aua e ka leo o na manu.
O Hawaii ka nani, O Hawaii la
i ka maka o ka opua. O Hawaii
ka Parediso nani o ka moana
Pakipika. Nolaila, ke aloha nei 
au i kuu aina hanau, kuu hale
kalaiwi, no ka mea, he aina nani
a ke Akua i hoomaikai uui ai.
(3) Ke aloha nei, no ka mea, 
he aina o ka maluhia, he home 
hoi no ka oluolu. Ua ike maka 
au a ua lohe no hoi paha oukou
no ka aina ma o aku o ka moana
nui, ka aina hoi i kapa ia "Ka
aina o ka wiwo ole, a o ka home
o ke kuokoa." Aole malaila ka
maluhia, eia i Hawaii nei ia mea
maikai, he ki ko laila puka i ke
ao a me ka po, aka, ma ko kakou 
aina kulaiwi nei, aole he ki, he
hamama ka puka a ao ka po. (Koe 
nae papa keia mau la e wawahi 
hale mai nei.) He aina oluolu
ko kakou, aole maanei ka "hau
haukeke." O ko kakou Kau ua 
like no ia me ko kakou Hooilo. 
He ea oluolu ko kakou e lawe ia
mai nei e ke aheahe lau makani
mai ka moana nui laula mai, he
ono na hua ai o ko kakou aina. O
na ano a pau o ko kakou aina he
nani, o kona noho ana he malu-
hia, a o kona ea he oluolu, nolai-
la, ke puana ae nei au:
O Hawaii no ka oi ma ka nani
O Hawaii no ka oi ma ka oluolu
O Hawaii no ka oi ma ka maluhia 
II. Heaha na mea a kakou e
hana ai i maopopo ai hoi paha he
aloha kakou i ka aina hanau?
Ua maopopo no ma ka hana ka
mea nui, aole ma ka olele wale no. 
(1) "E makee hoi paha i na
kapuai lepo o ka aina hooilina
mai na makua mai." O ka pili-
kia nui o kekahi poe o kakou i
keia mau la, o ke kaui wale aku i
na malihini i kahi hooilina, kahi
hoi e ku iho ai na wawae, ua ake
wale aku i na wahi dala ike maka
ia, aole hoi he noonoo iho a lilo
ia hai auhea iho ka aiana e aloha
ai? Na kekahi poe no o kakou
e kuai nei i ka pono o ka "hanau
mua" no na wahi huna papapa o
ka lealea, me he Esau `la e kuai
ana i kona pono nui o ka hanau
mua, no ua wahi hua papapa pau
wale. E na makamaka aloha, e
kala mai oukou ia`u no keia mau
olelo a`u, mai ehaeha oukou, oiai,
he mea oiaio keia e hana ia nei e
kekahi poe o kakou, aole hoi o
ka mea i lilo na lilo ia; o ka`u e
paipai aloha aku nei, e paa iho i 
kahi koena i koe, a e noonoo iho
me ke aloha i ka hooilina o no
makua a me na kupuna i moe aku
E ao kanaka mai kakou no ka wa
e nee aku nei.
(2) "E pule no ka pono a me
ka maluhia o ka aina hanau" Oia
no ka olelo alakai mua o ka olelo 
a kakou i keia la, O ke kamaka
e iini ana a e makee ana no ka 
pono o kona aina hanau, e hilipai
ana oia i ke Akua no Kana mau
kokua ana mai. I ka hele ana o
Likeke a me Haalilio e imi i ke
Kuokoa o Hawaii aloha, ua ukali
aku ka leo o na hapule mahope.
Aole anei no hoi pela kakou e
hana ai, e hilinai aku ano i ke
Akua o ke "Kaulike" e kokua
mai i ka Lahui nawaliwali malu-
na o ko lakou aina hooilina.
(3) "E aloha i ke Akua a e 
makee i ka pono o Kona hale." Ma
ka pauku hope loa o ka olelo 
alakai o kakou i keia la, ua pua-
na ae ka mea Haku-halelu: "No
ka hale o Iehova, o ko kakou
Akua. E imi aku no au i ka pono 
nou." O ke aloha i ke Akua a
me Kona hale, oia ke kahua oiaio
o ke aloha i ka aina, oiai, nawai
i haawi mai i keia aina maikai i
ke kakou mau makua, aole anei
"Na Iehova ka Honua a me kona
i piha ai." E na makamaka aloha,
mai haalelel kakou i ka hale a ko
kakou mau kupuna a me na ma-
kua i luhi ai, e komo kakou iloko
ona, a e noi aku i ko kakou Akua
no ka pono laula maluna o ka
aina.
(4) "E hana like kakou, a mai
hoolilo ia kakou i poe mokua-
Lana." O ka lokahi, oia ko ka-
kou ikaika, mai hukihuki ae kela
a me keia me ka mauao, "owai
ka oi," aole pela e pono ai, e
poina kakou ia kakou iho, a e 
noonoo i ka pono laula o ka aina,
a e imi pu ana hoi i ka pono o
na mea a pau. E hoike kakou
i ko kakou aloha aina ma ka
haawi ana i ko kakou ola iloko o 
na hana maemae a ku i ka pono,
e pale aku i na hana uhauha o ka
olia, a e makee ana i ka pono o ko
kakou mau home, a e pale aku
ana i na hoowalewale e kauo nei
i kekahi poe o ko kakou Lahui
iloko o ka poino. E na keiki oiwi
o kuu aina aloha, na manaolana
hoi o Hawaii nani no ka wa e hi-
ki mai ana. Ke paipai aloha nei
au ia oukou, e makee i ka pono 
Kuokoa o Hawaii, a e hookomo i
ko oukou ola ana no kona pono a
me kona holomua. Ae. Ke alo-
ha nei kakou i ko kakou aina 
hanau, no ka mea, he aina aloha,
he aina nani a ka malihini e hoo-
hihi nei. 
Auwana au ma na aina, na kai,
A ike i ko laila mau mea maikai,
A noho haanou ma na hale alii,
Aole he lua o kuu aina nei,
Aina, aina maikai,
Aole he lua o kuu aina nei,
E mau kuu aloha me kuu pili paa
Kuu wahi noho, kuu aina maikai
A hele mahea e loaa hou ai,
Ka aina i like me kuu aina nei.
Aina, aina maikai.
Ka aina i like me kuu aina nei.

