Make I Aloha Nui Ia.

I kuu Kilohana Pookela a me kou 
Lunahooponopono, e ae mai ia`u e hoo-
komo iho i kahi moolelo o Mr. Lusela
Kelii Kaapuni Kaleilehua a me kona 
wahi kanikau, oia hoi keia:
Ua hanau ia oia ma Kalokalo, Kona
Akau, Hawaii, mai ka puhaka mai o 
Mr. ame Mrs. Mary Malohi, kona ma-
ma, Iulai 19, M. H. 1873. O kona mau
la ma kela ao mauleule he 24 makahiki,
5 malama, 8 ame ka hapa hora kona
ola ana. A ua oluolu i ka mea mana
loa ka lawe ana aku i kona uhane ma
kona wahi noho ma Kakaako, Hono-
lulu, Oahu.
Iloko o Iune 13, 1898, i ka wa i noho
kumukula ai o Mr. Muller ma Holua-
loa, Kona Akau, Hawaii, ma ia kula
oia kahi i hoonaauao ia ai a ma ia
hope mai, ua paa ka hale kula ma Kai-
lua i noho kumu ia e Tomes. A ua hoi
mai oia iloko oia kula, aole i liuliu, ua
noi ia mai oia e ke Alii Kalakaua, ma
ke alolii o Kailua. Huli hoi mai ke
Alii no Honolulu oia pu kekahi, ua la-
weawe oia ma ka oihana kuene iloko
o na makahiki 1890 ame 1891. Holo
ke Alii Kalakaua i Kaleponi a mahop
mai ua pau ka noho ana ma ke aloalii
o Liliuokalani. Ua noho ma ke alo o 
kona kamaaina Samuela Ku iloko o 
ka makahiki 1893 ame na mahina hope 
o keia makahiki. Ua hele oia no Koo-
laupoko a ua hoohala ia kona mau la
ma ia aina i na pali hauliuli ma ka 
makahiki 1896, i ka la 24 o Augate. 
Ua haalele oia i na pali Koolau a huli
hoi mai no Honolulu nei a ua noho
me kona mama ma kahi i oleloia ma-
luna ma ka pule ekolu o Dekemaba,
1897. Ua holo aku oia me kona mau
pokii kaikuahine ma ka Maunaloa no
kona one oiwi a huli hoi mai i ka pule
ekolu no o Ianuari, 1898, a ua noho pu
me ka ohana a hala wale aku la, haa-
lele i kona mama, na pokii, kona mau
kupuna, e noho u a e kanikau aku ma 
keia aoao o kona luakupapau. A eia 
iho kona wahi kanikau.
Hauli lani opua kau i kuu maka
He makamaka hoa pili no`u ke aloha
Hoi mai no aaki wela i kuu houpo
Hoona wale ae no aole e na
Ke ikiiki paupauaho manawa ino ia loko,
I kuu lei moopuna aloha kupouli,
Kanehoa la e he hoa.
Hoa pili i ka ua me ka la anu me ke koekoe.
O ke Kona kai opua i ka la`i opua hinano ua malie
Ke na`u la kamalii, ke kaohi la i ke kukuna o ka la
Pumehana wale ia aina ke kini o Hoolulu e,
Auwe o kuu lei moopuna ua hala. 
Aloha Kona i ke ao opua nenee i ka ilikai,
Aloha ka la moopu o Laniakea.
Aloha Roselani i ka ehu a ke kai,
Aloha Hulihee i ka maka o ka opua.
Aloha Kamakahonu i ka hale ipu kukui,
Aloha Puuokaloa i ka uhi malu a ke ao,
Aloha Kauahia hoomaha i ka hana luhi,
Aloha ia aina kupolua i ka la`i
I ka moe kololio a ka hau i ke kula
E ano wale mai ana no la`u kanahele
Me he ipo ia na`u ke aloha ke hoi mai nanahu i ka ili.
Aloha Honolulu i ka ua kukalahale,
Aloha Nuuanu i ke Kawelu o Lanihuli.
Aloha Koolau i na pali hauliuli.
Aloha Kaneohe i ka luana kanaka.
Aloha Heeia huikau na lio
Auwe o kua moopuna lei ua hala. 
D. B. Poheepali
Kakaako. Honolulu. Iulai 24. 1898.
