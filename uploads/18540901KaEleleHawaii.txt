1. HE KANIKAU ALOHA NO HENERIA MAIKAI
2. Kuu kaikamahine aloha nui, 
3. Ka pua rose i mohala maikai i ke kakahiaka, 
4. lula mau i ke ahiahi, 
5. Onaona maikai kou ala ke honi aku, 
6. Honi hoomau ke aloha me ka iini, 
7. lini au e ike aku ia oe, 
8. Aloha i ko kino me ko noho mai, 
9. Aloha na wahi a kaua e hele ai, 
10. Aloha ka la wela o Honolulu, 
11. A me ka huikau kanaka o Halemakeke, 
12. Aloha kahi ia mili lima a ke dala, 
13. Ikakaia a palupalu, 
14. Nopunopu waliwali ke haha iho, 
15. Aloha oe e Heneria Maikai, 
16. Kuu kaikamahine aloha nui, 
17. Aloha ka makani pahili palua i ka moana, 
18. Aloha na ale o Pailolo e poi halulu nei, 
19. A me ka la wela o Lahaina, 
20. Kahi a kaua i noho ai, 
21. Aloha na ale o Alenuihaha, 
22. A me ke pili enaena o Kohala i ka la, 
23. He u, he aloha ia oe e noho nei,
24. Aloha ka wai kai o ka pali o Kamoa, 
25. A kaua e hoomanawanui ai i ka inu, 
26. Inu aku la oe i ka wai huihui o Lanihakoi, 
27. He u, he aloha ia oe e noho nei, 
28. Noho au me ka minamina ia oe, 
29. E ake ana e loaa kou panihakahaka, 
30. Huna aku nei oe i ko kino me ko maka, 
31. Haalele oe i ka pili a kaua, 
32. Noho au me ka minamina ia oe, 
33. Na ke akua e hoomaikai ia oe, 
34. Aloha oe e Heneria Maikai,  
35. Kuu kaikamahine aloha nui, 
36. Ka pua rose i mohala maikai i ke kakahiaka, 
37. lula mau i ke ahiahi, 
38. I pala kahuki i ke awakea, 
39. Ke noho nei au me ka minamina ia oe. 
40. Wm. 15. Nahakualii. 
41. Kahawali, Honolulu, Augate 2, 1854. 
