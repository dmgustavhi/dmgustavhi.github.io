He Kanikau aloha ia oe e Richards.
Honolulu, Nov. 17, 1847
Aloha ino oe e W. Richards,
Ka Elele a ke Akua Kiekie loa,
Ke mahaloia nei kou ahonui,
Au a hapai mai na welau o ka honua,
A he hauoli ko Hawaii Aupuni,
Ua lealea lakou i na la o kou noho Kuhiana.
No ka mea, aohe lua e pani i kou hakahaka
Ua hele oe i ke alanui o ka moowini,
Ua pii hoi i ka pali lele a koae,
Kahi i hele pinepine ai na aoao o ka honua a pau,
Kahi hoi i hiki ke hoi ole mai,
He kaumaha, he u i ke aloha ia oe
E ka puu o Puowaina, aole make hau i ka makahiki he nui,
E ke kulanakauhale o Honolulu e,
Pau kou hana hewa ana,
E na pua rose maikai e kahiko ia oukou i ka minamina
Pau kou ike ana i na luhi o keia ao,
Hoomaha oe a kuu ka luhi,
Na Iesu e hoomaikai ia oe.
Na Kapu.
