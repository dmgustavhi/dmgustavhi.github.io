KANIKAU NO TAHIKI
Ko Tahiki Pae Aaina
Ua Imale kou Ime,
E ka pae aina Borabora,
Aloha ino, ua lilo.

Kamahiola kalali,
Ka pahi kaua ua oi,
Ko Faraai Emarala,
Me kona lima ikaika.

Kaili no ua lilo
Ko ka wahine pae aina:
Huki ia ko Farani Hae,
O ko ke Aupuni lanakila.

Pomare no ke Lii,
Ua lilo kona aina;
Haule kona hae ilalo,
Noho wale, a kaewa no.

Aloha ka pae aina Tahiki,
Lilo kona noho alii:
Ko Borabora Kupuna aloha,
Kuakahi, o kona kualua.

Ko Borabora lahuikanaka,
Helelei no, a nalowale:
Akuhi no ke aloha
O keia poe kanaka.
Owai la ka limaikaika?
E kukulu i ko Borabora,
E ka Pae aina ua make, 
E ka Lanakila Manu.
          G. L. KAPEAU

He Kanikau Aloha no Kapela Kekahi Haumana o ke Kulanui i make aku la
E Kapela e, k o makou hoa aloha,
Ka mea i hele aku la e ku imua o Iehova,
Ke kani hauoli nei makou nou.
Ke lele nei na ao a me na po,
Ke ike la oe i ka mea hiluhilu,
Ka mea a kakou i lohe ai.
Oia mau mea kau e ike la.
Ke noho nei makou iloko o na pilikia,
A me na poino a pau o keia ao,
Pau kou ike ana i na luhi a me na mai.
Pau hoi kou hele ana i o ia nei,
Pau hoi kau mau hana a pau,
A ke ku nei oe imua o ka Moi.
E hookani ana no oe me ka olioli,
I olioli pu ai na puali o ka lani.
E Kapela e, he u a he aloha ia oe, 
Ua kani hauoli makou a pau,
A ua kani hauoli na manu liilii.
Na mea no hoi a pau o ka waonahele, 
Ka pua ala o keia kihapai
Nani hoi kou hele ana me ka olioli.
E oli ana oe me na Serabima.
Hoano ko Ziona puu;
Kahi au e noho la me ka olioli,
Aole mea pani i kou hakahaka.
E Kapela e, ko makou hoahele,
Ke imi nei makou ia oe iloko o ka ululehua o Panaewa; 
Aole oe i loaa ia makou.
Imi aku la makou ia oe ma ka M. Haleke'a
Aole no oe i loaa ia makou malaila.
Imi hou aku makou ma ka M. Tenerife; 
Aole no hoi oe olaila. 
Imi aku no makou ma Palesetina; 
Aole hoi oe maloko o na ululaau.
E Kapela, ko makou hoa nei,
Aia ka oe ua pii iluna e noho ai,
Me ke Alii ikaika o na hoa.
E hookani oe me ka Lira,
A e oli hoi me ke Kimebala kani,
A XXXXXXXXX ka Violaumi;
I olioli ai na koa o kou Alii,
I lanakila ai oe a i ka lanakila.
Auwe makou nei kou mau hoa,
E noho ana iloko o na pilikia.
E Kapela e, nani kou hele ana, 
I ke ala ola a Kaniaoa,
A komo aku la oe i Ierusalema,
Ke kulanakauhale alii;
A maha mau me ka pomaikai,
Me na hoa o Iesu. 
