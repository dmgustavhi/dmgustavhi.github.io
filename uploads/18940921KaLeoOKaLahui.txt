HE MELE KANIKAU KEIA.

He kanikau he aloha keia
Nou e Miss Mary Binning
Ku'u kaikamahine i ke kani a ke
	oeoe o ke kaaahi
Aloha ia wahi a'u e kii ai ia oe
Ku'u kaikamahine hele ilna o ke
	alahao
Auwe kuu kaikamahine hoi—e
Kuu kaikamahme i ka haleaina a
	ka haole
Aloha ia wahi a'u e alualu ai ia oe
Auwe ku'u lei. ku'u milimili hoi—e
Ku'u kaikamahine hele i ka hale lio
Aloha ia wahi a'u e ehai a holo ai
	ia oe
Ku'u kaikamahine i ka hale kuai a
	ka haole
Aloha ia wahi au e holoholo ai
Auwe kuu lei maeole hoi—e
Ku'u kaikamahine i ka pa pibi-e
Aloha ia wahi a olua e hele ai me
	Papa
Ku-u kaikamahine i ka lau holu o
	ka Mikana.
Aloha ia wahi a kaua e walea ai
Ku'u kaikamahine i ka hale wili—e
Auwe ku'u lei kaimana hoi-e
Ku'u kaikamahine i ka hale laina
Aloha ia Wahi a kaua e pii mai ai
Ku'u kaikamahine i ka pali o Ka-
	niumalu
Aloha ia wahi a'u e hii ai ia oe
Ku'u kaikamahine i Haleola nei
Aloha ia wahi a kaua e noho ai
Auwe kuu minamina pau ole ia oe e
   Haina ka puana nona ka lei
   O Miss Mary Binning ua hele loa
	HAKUIA E PUUHEANA


He kanikau he aloha keia
Nou no e Miss Mary Binning
Kuu kaikamakine i ka makani ku-
ehu lepo o Naalehu
Aloha kahi a kaua e noho ai.
Auwe kani kaikamahine hei-o
Kuu kaikamahine i ka pali e Lauhu
E hue pau makana ko aloha i kau
	wainaka.
Auwe kuu kaikamahine kuu aloha

Kuu kaikamahine i ka wai hui o Ka-
	puna,
Aloha ia wahi a kaua e hele ai
Kuu kaikaimahine i ka ua nihi pali o
	Haao,
Aloha ia wahi a kaua e pili ai
Pii aku kaua o ke alaloa
O ke alanui malihini makamaka ole
Auwe ku'u aloha. ku'u minamina—e
Ua hele i ke ala hoi ole mai
Auwe kuu lei kuu milimili e
Ku'u hoa pili o ua aina nei
Me ka ukana nui he aloha
Auwe ku'u lei momi e
Ku'u kaikamahine i ka la wela o
	Waikapuna
Aloha ia wahi a kaua e hele ai
Ku'u kaikamahine i ke ala o na
	pua
Auwe kuu lei gula e
Aloha no-a.
	HAKUIA E MRS. PAAHANA.


Kanikau la he aloha
Nou no e Mary Binning
Ku'u kaikamahine nui-e
Ku'u kaikamahine i ka piha haole
	a
Auwe kuu kaikamahine—e
Ku'u kaikamahine i ka la wela o ka
	aina
Me he la e kono mai ana ko aloha
	ia'u e uwe
E uwe no au—e
Auwe ku'u aloha—a
	HAKUIA E GEORGE K. KANAKAOLE.


Kanikau la he aloha
Nou no la e Mary Binning
Ku'u luhi o ka wa opiopio
O na la heu ole
Ku'u lei o ka aina makua ole
Hookahi no makua o na kaikuaana
Noho iho makou me ke kaumaha
Me ka ukana luulu he aloha
He aloha ku'u pua Meria
Hoapili o ka 'Poni Moi'
Huli ae au aole oe
Auwe kuu aloha-e
   Haina ia mai ana ka puana
   Nou no e Mary Binning
	HAKUIA E MISS ROSE KANAKA ILE


Kanikau he alona keia
Nou no e Miss Mary Binning
Ku'u hoapili o ka aina malihini
Ke kuleana hoi o ka hiki ana mai
I au ia mai ai na kai loa
Na ale hulilua o ka moana
E i aku nei paha oe me Hiku
Me ka wahine kui pua o uka
Noho iho makou me ke aloha
Me ka minamina pau ole ia oe
Haina ka mea nona ka lei
No Miss Mary Binning ua hele loa.
	HAKUIA E AKONI HAAHEO


He kanikau he aloha keia la
Nou no e Miss Mary Binning
Ua hala i ke ao hoi oie mai
Uwe helu mai o Puuheana
Auwe ku'u lei ku'u milimili
Alo aku kaua o ke kula loa
O ke kula mehameha o Haena
Uwe helu mai o Paahana
Auwe ku'u lei mae ole a he keiki
Na wai e ole ko'u aloha
Ua pili ia pa kula loa
Alo aku kaua o ka pahoehoe wela a
	ka la
O ke one laula o Waikapuna
E mapu mai ana ko aloha
E uwe no au-a
He aloha ke kai o Kanoa
I ka hone mai i na pali
Uwe heiu mai o Puuheana.
Auwe ku'u minamina pau ole ia oe-a
Aloha ka uka o Paliwaiole
Kahi a kaua e pili ai
Pili aku kaua o ka makani kuehu
	wai o Haao
Auwe ku'u hoapili he keiki-e
Uwe helu inai o Kuaana
Auwe ku'u hoapili mau a he keiki
Aloha ka uka la e Mauolioli
Ia uka iu noho a na manu
Aloha ia wahi a kaua e pili ai
Auwe ku'u hoapili a he kaikamahi-
	ne.
   Hama ia mai ana ka inoa
   Nou no e Mary Binning
	HAKUIA E. KUKUENA.
