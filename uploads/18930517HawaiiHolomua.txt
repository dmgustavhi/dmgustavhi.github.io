UA HALA KUU MEA ALOHA

Ua hala i ke ala hoi ole mai o J.
M. Nawaaholo, ma Kalaupapa, Mo-
lokai, a ua pauaho mai la i keia
ola ana ma ke ahiahi Poalima, la
21 o Aper. 1893. Ua hanau ia oia
ma Ualapue, Molokai, na Mr Ka-
mauoha a me Mrs. Hoopalahuli
Kamauoha, oia a me kona mau
mua. Ua mare ia maua ma Wai-
luku e Rev. W. P. Kahale. No ka
nui o ko置 aloha nona, ke haku nei
au i kanikau oia keia malalo iho
nei:

HE KANIKAU NO MR. J. M. NA-
WAAHOLO

He kanikau aloha keia nou e Na-
	waaholo
Kuu kane mai ka makani kilioopu
	o Waihee,
Aloha ka makani kaulana o ka
	aina
Oia makani wehe mai i ka poli me
	he ipo la
Kuu kane mai ka aina kuahiwilua
Elua no kaua i ka hale kaupoku
	ole
Hookahi no kaupoku o ka lau o ka
	laau
Auwe ka mea aloha o ke kane ua
	hala容
Kuu kane mai ka ia onini mai i ka
	ili o ke kai me he makani la
A nui ka mama loaa ia i誕
Aloha ai ke kupa o ka aina
Kuu kane mai ka uka anu o Wai-
	lua
Mai ka wai hoihoi la-i o Eleile
He wai makaikai na ka malihini
Auwe kuu kane, kuu kane hoi容.
Kuu kane mai ka aina huli i ka
	makani
Mai ka ua kualau hele ma ka mo-
	ana
Mai ka punohu ula ku iho la i ke
	kai
Akahi la a ke aloha i hiki mai ai
Ke hanini nei ka waimaka puluelo
	wau
Auwe kuu kane. kuu kane hoi容.
Kuu kane mai ka ua hoeha ili o
	Waiehu
Oia ua haaheo mai i ka luna o Wai-
	laahia
Laahia Wahikuli he kiowai na
	ka ua
Kuu kane mai ka makani Kaaha-
	ahalai o Niua
Auwe kuu kane, kuu kane hoi容.
Kuu kane mai ka ihu o ka lio
Mai ka malu Hekuawa o Wailaku
Mai ka piha kanaka o ka makeke
Kuu kane mai ka makani kololio
	o Waikapu
Mai ka lepo ula o Maalaea i ke kai
Auwe kuu kane, kuu kane hoi容.
Kuu kane mai na ale o Alenuihaha
Mai ka makani Apaapaa o Kohala
Kuu kane mai ka piha kanaka o
	Kaiopihi
Aloha ia wahi a kaua i pili ai
Kuu kane mai Kauakanilehua o
	Hilo
Oia ua kahiko mai iluna o ka lehua
Ke nihi hele ae la mauka o Hilo
	Taona
Auwe kuu kane, kuu kane hoi 容.
Kuu kane i ka ulu ohia loloa o Pa-
	naewa
Mai ka lehua ula i ka pahoehoe
Aloha na lehua o Mokaulele i ke
	kula
Aloha ka makani he Puulena
E halihali mai ana i ka ukana o
	ke ala
Auwe kuu kane, kuu kane hoi-e.
		Aole i pau.