KUMAKENA WALOHIA WALE.

E ka "Hawaii Holomua —e; Alo-
ha oe; Ua uhi iho ka naulu o ka
luuluu Kumakena maluna o’u ma-
muli o ka ukana a ka luuluu o ke
aloha, ka puolo waimaka a ka ono-
hi. a eia ke kulu nei me ka hoopulu
ana i ko'u mau papalina, a nolaila
au i haku iho ai i keia kanikau
nou e Keliikanakaole:

Kanikau aloha keia nou e Keliika-
	nakaole
Kuu wahine mai ke one kani o
	Nohili e
Mai ka wai alualu a ka malihini
Auwe kuu wahine, kuu wahine e
Kuu wahine mai ka hale Ohai o
	Mana
I kukulu ia e Uwelekehau
Auwe kuu wahine, kuu wahine e
A he hale hoeha na ko laila kupa
Ke aka o ka Ohai me ke Kawelu
Auwe kuu wahine. kuu wahine hoi e
Haoeoe ka Ainakea
Kiliopu ke Kaunaoa
Auwe kuu wahine, kuu wahine hoi e
Paa ka hale a ka Liula i Kauna-
	lewa
Auwe kuu wahine hoi—a
Nana kamahele ia Papiohuli
E huli aku ana au ia oe e ka wahi-
	ne
Aole oe e loaa ia’u ua hele malu
Auwe kuu wahine. kuu wahine hoi
Malu ai na Niu o Waiakealalo
Po mau Kaunalewa i ke ehu-kai
Auwe kuu wahine, kuu wahine hoi e
Kuu wahine mai ka Ohiki haehae
	kapa o Waiolono
O na koa hoi o Malaekoa i Aiuaike
Po Maluaka i ka noe
Loa ke kapa pili o Kahelu
Helu mai Limaloa
Auhau paumi ka hale
Auwe kuu wahine, kuu wahine hoi e
O ke kua-nalu o Welehu
Ka malama ino iloko o Kaelo
E loku ai ka ua a ka Waahila
He aloha keia i ko leo
I ka pa iki ana mai lono a'u
Hoi au nana o ka wati moe poli
Aole iho nei kuu lei rose
I mau aku ai hoi o ka noho ana
Auwe kuu wahine, kuu wahine hoi e
Maraki 29.	J. D. OKUU.
