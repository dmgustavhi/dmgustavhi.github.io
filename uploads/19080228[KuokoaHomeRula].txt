He Make I Aloha Nuiia

Ma Makua, Waianae, i pauaho
mai ai o Mrs. Kawaokekahuli Ka-
moku (w0 i keia ola ana. Ua make
oia ma ka hapalua o ka hora 6 o 
ke ahiahi Poakahi nei, Feb. 24. 
He kaikamahine kamaaina oia no
ke one opiopio o Makua, i ohu i
ka maile laulii o Koiahi. Ae. Ua 
niau hookahi aku la ia i ke ala hoi
ole mai, a koe iho la ke kane ame
na keiki ame ka ohana apau e a 
aku ana ma keia ao mauleule, e 
kanikau ana nona. Hala ia kaika
mahine heahea a hookipa i na ma-
lihini kipa oia mau kaha, aia ke 
ola i ka maka o ka opua hiki ka-
kahiaka. Aia no o pohaku o Ka
uai ame pohaku Oahu ke ninau 
mai la: Auhea ke kamaaina i ku
leana a i maa ia maua?
Aia la, ua hala aku la
Aia ma o aku o ke ehukai o Waia
alua,
Ua po-e, po Kaena i ka ehu a ke kai,
Ke kipu ae la i ka luna o Kuakala
Ka heiau kapu a Maui,
E ninau wale ae ana,
Auhea o Kawaokekahuli
Ua hala kahiko, aohe kamaaina o kauhale--e,
Aloha no--e.
E hoopukaia aku ana ka moole
lo piha o Kawaokekahuli mai kona
hanau ana mai. Na Rev. S. E. 
Bishop i mare ia laua me kana ka
ke [sic] ma Auwaiolimu, Aperila 6, 1883.
A ma keia ke pule ae nei i ko na 
lani hoomama ana mai i ka manao
kaumaha o kana kane ame na ke
iki i hooneleia i ka makuahine ole
ame ka ohana apau. No ke Akua
ka hoonani mau loa ia---Amene.
