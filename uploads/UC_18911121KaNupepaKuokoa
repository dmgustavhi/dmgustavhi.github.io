Kanikau Kumakena no
Mrs. Nakakai.

Ma Kauluwela, ua mako o M.
Nakakai, Novemaba 8, hora 7 o ke
ahiahi i ke 6o o kona mau maka-
hiki, no ka nui o ko'u aloha ua ha-
ku iho au i kona wahi moolelo a me
kona kanikau. Ua hanau ia oia ma
Konu Hema, Hawaii, na Aie k?me
Helekunihi, he ekolu lakou, oia no
ka mua, o ka makuahine aku, Rev.
S. Oili e noho mai la i kahu no
Anehola, Kauai, a o kahi makai
aku o na wahine laikini. I ka wa i
noho Kiaaina ai o J. G. Kanehoa no
Lahaina, Maui, oia ka hoi ana mai
me na makua a noho ohua me Ka-
nehoa, ma Lahaina oia i mare ai i
ke kane, ua hanau mai na laua he
kaikamahine mai ka moopuna e ola
nei. I ka make ana o ia kane, ua
holo mai oia 1 Honolulu nei, a ua
mare ia maua e Rev. Kamika i ka
M. H. 1859, i ke 32 o na makahiki
o ko maua mare ana, hoi maua i Mo-
lokai i ka 1864, 1871 hoomaka mai
keia mai iaia ke kunu a me ka na-e,
holo mai no Houolulu nei e imi ai i
ke ola a ua loaa ke ola ia kauka Ke-
nede, 1873, loaa hou i ke kunu me
ka na-e, ua palua ka ikaika, ua pau
na kauka akamai i ka huli ia, a i ke
kauka Inia ola, 1881, loaa hou no i
keia ano mai, a ia kauka Pika ola,
mahope iho loaa hou no i ka mai,
pela no i hookele ia ai ke ola o ka
wahine mai a make aku la me ka
ewaewa ole o ko maua noho ana.
   Pela i haku ia iho ai keia wahi
kanikau. oia keia:

Halulu uina kona hele ana
Ka nalowale ana aku la liuliu
Kuu wahine ka'u e uwe nei
Me he maka koholua la ku i ka ili
Ka walawalania i ka eha a ke aloha
Ka loku hui loko u i ka minamina
I ka hele ana nalo mio io mioa
Nalowale loa nalo io huna ka maka
Huna aku la nalo ka maka pale ka
	ike
Ka loku hui loko u i ka minam ??a
Ka liliha ke kumakena ? ia oe
Lua ole ka hana a ke aloha
Ka wehena i ka pili paa o kuu
	manawa
Kuu hoa ae ale o na kai o Pailolo
E nana ana i ka holo o na moku
Au i ke kai na hono ua malie
Kona ka'u aloha
Halialia wale mai ana no la'u kou
	aloha
E ana wale mai ana ia'u
Hoike mai ana ka wai maka e hanini
Auwe kuu wahine
Ua ike paha oe e ka ua e ka la
I ka uhane loaloa i ka liula
Holoholo ana ma ka aekai
Hele aku ka uhane a hoi mai
Naue kane ka leo ke hea i kona hoa
Lilo ka hoa la lilo
Lilo ka hoa mai ka poli aku
O ka uhane ka'u e hopuhopu nei
He leo hanehane ia e paiauma nei
Auwe kuu wahine
Aloha kuu hoa pili o ka ua o ka la
O ke anu a me ke koekoe
Aloha kuu hoa ohumuhumu
Aloha kuu hoa pupuu anu I meha-
	na i ka poli
Aloha ka maka i ka amo mai
Aloha ka leo i ka pane mai
Aloha ia wahi a kaua e noho ai
Aloha ia wahi a kaua e heie ai
Aloha ka makani Kukalahale o
	Honololu
Pau kou noho pu ana me makou
Aia paha oe i ka Palakaiso mau
Kahi o ka nani me ka hanohano.
	   N. K.
