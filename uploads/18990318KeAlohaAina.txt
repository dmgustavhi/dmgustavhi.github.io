KANIKAU NO KAIULANI.

Kanikau la he aloha ue,
O ka lei o Hawaii ue a ue ke aloha,
Ko Lahui Hawaii ue a ue ke aloha.
Me ka ka minamina pau ole ue,
O Ake no he makua ue a ue ke aloha,
Ka manaolana o Hawaii ue,
Ua hala ua nalohia ue a ue ke aloha
O Liliu-o-lo-loku-lani ue,
Ua niau hele iho nei ue,
I ke ala ulili a Kane ue a ue ke aloha.
Ke hopu hewa nei hoi ue,
O ka lua o na Lani ue a ue ke aloha,
I ke aka kino wailua ue,
Ko Lani kai kua uli ue a ue ke aloha. 

I ue ia mai nei oe,
E ka poli Pohina,
E ka ua noe Haao,
Nalu o Paiahaa.
I ne ia mai nei oe,
E ka ua Kipuupuu,
E ke anu o Waimea
Uhiwai o Mana.
I ue ia mai nei oe,
E ka pohu lai o Kona,
Ia kai paeaea,
Kai aloha a na kupuna.
I ue ia mai nei,
E ka wai o Hiilawe,
Kiowai a Hai,
Paepae o Liloa.

Malamalama Hawaii,
Ke ahi a ka wahine,
He hoailona kapu ia,
No Kalani Ahilapalapala
Hui,
Eo e ke Ahilapalapa,
E moe lolii nei 
Aia na kihi o Puna,
Ua po i ka uahi,
Nou ka E ka ua koko,
Me ka laula i ka lewa,
Ne i ka hekili nakolo,
I ka maka o ka uila.
E Pele ua ana oe,
Ua ku ko makaia,
Ua auhulihia Hawaii.
Ne i nakolo e ka pihe.

Lihaliha wale ke aloha,
E pipii malie ne nei,
No loko ae no ka manao 
Hue koni launa ole,
Mea ole ka loa oia uka,
I ke kono ae a ke aloha,
E aloha ae ana no au,
Kahi kihei pili o kaua,
I ka ninau ae ia`u,
Auhea ka moena Makoloa,
Nee iho kahi mea no liilii,
Puluelo mana me kuu aloha,
Ma o oe ia e pili ai,
Maanei oe la e puhau ai,
Haina ia mai ka puana
O niniu Ka pua i Ainahau.

Nani Waiomao noho i ka iu,
Noho no i ka poli o ka mauua,
Mau no ke ala me ke ouaona,
I ka hale laukoa o Ke`lii,
O ka leo o ka wai ka mea aloha,
I ka ue hone mai me he ipo ia,
Me he ala e iniki hoolu ana,
I ka piko waena o ke aupuni,
Mai puni aku oe i kahi manu,
Kahi manu ai pua lehua o[?nka]
Eia i anei kou kuleana,
Ka lua hoi o ka naueue,
Hainaia mai ana ka puana,
O niniu ka pua i Ainahau.

A he mai keia ea ea,
No ka Wekiulani ea ea,
Aia ko mai ea ea,
A i Polihale ea ea.
Aia ko mai ea ea,
Ka lei Kaunaoa ea ea,
Ka Wailiula ea ea,
A i Mana ea ea. 
Aia ko mai ea ea,
A i Papiohuli ea ea,
A e huli aku ana ea ea,
Aia i Lumaloa ea ea.
Aia ko mai ea ea.
A i Polihale ea ea,
Ke kini punohu ea ea.
Auau ke kai ea.
Aia ko mai ea ea,
A i Nohili ea ea,
Haa mai na niu ea ea,
O Kaunalewa ea ea.
Aia ko mai ea ea,
A i Makaweli ea ea,
Waiuleiliahi ea ea,
A o Waimea ea ea.
Haina ko mai ea ea,
O niniu i ka pua ea ea. 
Hakuia e.
Lala Mahelona. 

HE MELE KANIKAU NO KAIULANI
He halia he aloha keia,
No kuu haku lani i ke kapu,
No Kaiulani hoi he Alii,
No Kalaninuiahilapalapa,
Olapa ka nila me ka hekili,
Hoike na Lani i kou kapu,
He kapu a he Wohi, he Alii Nui,
Kahiko a ka na noho mai iuka,
Na omaka wai a ka naulu,
O ko kapu ia i ka wekin,
A na Lani a e kahiko nei,
O ka lei hulu Mamo nani o Ainahau.
Ka home ihikapu o ke Alii,
Au i nanea i walea ai,
I ka holu a ka malu lau o ka niu,
E Kaiulani-e, e ala,
E Kalaninuiahilapalapa,
O ka Lei Kalaunu ia a ka lahui,
Mai Hawaii a Niihau,
Eo e ke Alii noua e ke kapu
O Kaiulani no kou inoa.
Hakuia e 
Kaloiokalani.

