HE WELINA ALOHA NO HENE-
  RIATA  IHIKAPUKALANI 
        HOLSTEIN.

 He welina walohia keia no kuu lei,
kuu milimili e, ka loke kula lihilihi
anuenue ke ike aku, kuu pua ahihi ula
i ka uka, ka pua pomalaike nani ke
mohala mai, ka wehi nani o na pua
Veleveta ke pua mai, ka lei mamo pu-
ehu ole i ka makani, kuu kapa Ahoa e
mehana ai o ka po anu, kuu minamina 
pau ole i na kau a kau, kuu paumako e
i kuu milimili, kuu kamalei aloha e,

Ua hanau ia o Misa Heneriata Ihi-
kapukalani Holstein ma Honuaula,
Maui, i ka la 17 o Mei, 1874, a make
ma Honolula i ka la 20 o Mei, 1890.
Ua piha iaia na makahiki he 16 a me 3
la o kona ola ana a me ka hanu ana i
na ea aala o na pua. Aloha wale. Ua
hoonaauao maikai ia oia ma ke Kula 
Kaikamahine ma Honolulu o ka hoo-
mana Bihope. Ua komo ma ia kuia i 
ka la 7 o Ianuari. 1879, a malaila i no-
ho paa ai ahiki i kona haalele ana iho
la i na hoa a me na kumukula aloha a 
lakou. A ua haalele pu mai hoi he
mau kaikuaana a he mama i hoonele ia
i ke kamalei nani ole. Minamiua wale.
No ka nui o ka minamina, ua haku ia
keia kanaenae aloha nona, a oia keia 
malalo iho: 

   Kanikau he aloha 
   Ihikapuokalani 
   Ua niau ka helena
   Ua maliu ole mai
   Ka welina ia aku 
   E ka leo nahenahe 
   O kou mau mua 
   A me na hoa 
   O ka Home pua nani 
   Home hoonui ike
   Ua ike i ka nani 
   Ua kahiko ia
   I ke kino wailua 
   Aole ka uhane 
   Hoapili o ke kino
   Ua hoi e noho
   Me ka Makua lani
   O kona makemake
   Kai hooko ia 
   Kanikau he aloha 
   Ihikapuokalani
   Ua uleu ka uhane
   Ka moana kai loa
   Alenuihaha 
   Noho ana i ka lulu 
   Lai o Mahukona
   Ilaila ka uhane
   Hooheno I ka nani
   Ka makani o Kohala
   Aiua haaheo
   Ku ana ka uhane 
   Nana i ka uka 
   Ke kula o Mookini
   Lia aku ka uhaue 
   E ake o ka ike
   Ka makani Aeloa
   Ae o Kapaau
   Ua nani o Kauka
   Kaa Ahio Kohala 
   Niuhi e ka ola
   Ilaila ka wahine
   I luana iho ai
   I ka uka o M&kapala 
   He aloha ia uka
   Onaona i ke ala 
   Wehiwehi i ka nani 
   Nani wale ia Home
   Kilakila i ka uka
   Ua kohu kakela
   Ka wewehi i ka paa
   Kanikau he aloha
   Ihikapuokalani
   
     N.K.H KAIKAMANI[?]OLE
Honolulu. Mei 28, 1890
