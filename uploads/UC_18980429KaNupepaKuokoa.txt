HE KANIKAU ALOHA NO ELIZA KEOHI KAUMUALII.

He kanikau, he aloha nou no e Eliza
	Keohi Kaumualii;
Kuu kaikamahine mai ka bele kani
	hone o Lanakiia;
Oia hale imi pono o ka uhane.
Ua hala ka uhane, ua nalo;
Ua pau ka ikeia ana o ke kino.
O ka'u ia e hapapa hewa ae nei, aole
nae he loaa.
Auwe kuu lei aloha!
Kuu kaikamahine mai ka malu hale o
	Honipua.
Auwe kuu lei e
Kuu kaikamahine mai ka wai huihui
	o ka Pukaiki,
He iki ko leo ke pane mai.
Auwe kuu iei e!
Kuu minamina pau ole ia oe,
Kuu kaikamahine hoomanawanui o ka
	noho ana o ka hale makua ole.
Auwe kuu lei e!
Kuu kaikamahine mai ke kula wela-
	wela o Kainaliu,
Mai ka wai auau o Poopookumu,
Mai ke kawa lele opu o Paaoao;
Kuu kaikamahlne mai ka iliili nehe o
	Keauhou;
Aloha ia wahi a kakou e holoholo ai
Auwe kuu lei e!
Kuu kaikamahine mai ka ihu o ka
	moku o Maunaloa;
Mai na ale huli lua o ka moana.
Auwe kuu minamina pau ole ia oe!
	—Mr. J. K. Keohi Kaumualii.

He kanikau waiohia keia,
No kuu pokii Eliza;
Ke-ao-nihi-lani-Kaumuaalii,
Ua hala ia me kuu ike ole.
Eia i kuu manawa kahi i loloku ai.
Me he ao opua la ka pipii opiopio i ka
	lewa nuu;
Auwe ko aka kau e hoaniani mai.
I ike aku ai au ia oe. Aloha wale!
Kuu pokii mai ke kai malino a Ehu.
Ehuehu ka wahine, i kololio pulelo
	aku la, me ke kai maokioki o
	Kona e;
A oki mai la oe, pau ka ike'na—a!
O ke ani peahi a Hualalai:
Hoena ae ana ke aloha i Maunaloa:
Loa ke ala a ka wahine,
Huli hou ole mai i hope nei;
Nele iho la au.
He alamihi ko ka lima.
Auwe no ka hoi e!
Kuu lei pokii o ka wa keiki ole,
A lei pokii hoi a o ke kaona;
Hoolauna i ka home kipa ao;
Hauhaukoi, koikoi iho la au,
I na omaka wai a Kulanihakoi;
A hanini a hu mawaho a o ka palena.
Aloha no!
	—M. A.


He kanikau, he aloha,
Nou no e Miss Eliza Keohi Kaumu-
	alii.
Auwe! kuu kaikaina hoolaukanaka o
	ua home nei;
Kuu hoa aukai o ka moana la o Ale-
	nuihaha;
Oia ale poipu ae i ka ihu o ka moku
	Maunaloa;
He loa ia kai a kaua i pili ai;
Kuu kaikaina mai na ale hulilua la o Pailolo;
Aloha kuu pokii, kuu hoa pili hoi e!
Nana aku kaua o ka waiho mai a ka
	Lae-o-ka-Laau,
Au ae hoi au, aole oe—
Auwe kuu minamina pau ole i kuu po-
	kii!
E kuu pokii i ka ua Kukalahale o
	Honolulu:
Luhi au, ehaeha loko o'u e noho nei.
Ua hala aku la oe i ke alanui Lani ma
	kela ao,
Ke alanui hoi a ko kaua mau papa e
	a'o mai ai ia kakou i ke ?? ???
Aloha Lanakila ka halepule a kaua
	e imi ai i ka pomaikai uhane ma o.
Ma kela Kanaana Hou.
Ke puana ae nei au i ko'u aloha nui
	ia oe e ko'u pokii aloha,
Ma ka inoa o ko kakou Haku lesu
	Kristo.
   Maha no ma ka aina maikai e—
	 Ma o ae
   Ma o ae ma ke kahakai lai-kahakai
	 lai
   A me—mele ae la me lakou ma o ae
   A noho mau la me lesu.
	-Miss Fanny Kelii.

He kanikau, he aloha keia,
Nou e kuu pokii aloha,
Eliza Keohi Kaumualii.
Kuu pokii leo ole mai i ka kaua lei he
	keiki,
Auwe kuu minamina pau ole ia oe e!
Auwe kuu pokii aloha e!
E kuu hoa pupuu anu, a hoa alo i ka
	wela a ka la o Paaoao,
Oia wahi mehameha kanaka ole a
	kaua e nohoi ai.
Auwe kuu aloha pau ole ia oe e!
Ua pili ia hoi e kaua mai ka uka a ke
	kai,
Aloha ia wahi a kaua e lewa hele ai
	me ka kaua lei. he keiki—
A haalele mai la hoi oe ia maua;
Auwe kuu pokii e!
Kuu pokii mai ke kai malino o Kona,
Oiai hoi ua lei keiki ia oe e a'u,
A haalele mai la oe ia'u me ko kaua
	papa aloha.
Auwe kuu aloha pau ole ia oe e!
A hiki mai ko aloha e uwe no au:
Kuu pokii mai na hau anu o Maihi,
Kuu hoa ohumu o ka pono o ke Akua,
A hala aku la hoi oe i ke ala hoi ole
	mai.
Auwe kuu aloha pau ole ia oe!
	—Miss Lula H. H.


Kanikau, he aloha,
Nou no e Eliza Keohi Kaumualii;
Kuu pokii mai ka ulu ohia o Mokuai-
	kaua,
Ia ulunahele kanaka ole;
I a?ona i ka leo o na manu;
Aloha ia wahi a kaua e heie ai;
Kuu pokii mai ka lau vabine haihai
	lima o Kahaluu,
Ame na papahi lei rose oia home :
Aloha au i ko leo i ka i mai.
Ka'u lau poina ole keia he vabine;
Auwe kuu poina ole ia oe!
Kuu pokii i ke ahe a ka makani, he
	E-ka,
Mai na kilihune ua liilii o ua aina nei;
Aina hau kolollo o Maihi,
Ua pili wale ia no e kaua ia wahi;
Eia au ke huli nei ia oe,
Pehea la au e ike ai i ko kinewailua?
Aloha, aloha kuu pokii!
I hele hookahi aku nei.
Hoomanao ae la au i keia wahi hime-
	ni:
	 Aloha e na hoa e,
	 Na hoa kula nei:
	 Kuu wa no nei e hele ai,
	  Aloha nui e.
	 E hele mele aku au
	 Kaawale ae ke kanikau
	  Aloha nui nae
	—Miss M. Hoomanawanui.
