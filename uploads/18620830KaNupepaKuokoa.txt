He Mele Kanikau 
NO KA HAKU O HAWAII.

Kanikau la he aloha, 
No ka Haku o Hawaii,
Ua hala e aku nei,
Ka puka'na mai a ka la.
    Ua hala e aku nei, 
    Ka puka'na mai a ka la. 

Ke uwe kanikau nei, 
Na'lii o ke Aupuni, 
Me ou makaainana, 
Mai Hawaii a Lehua. 
    Me ou makaainana, 
    Mai Hawaii a Lehua. 
    
Noho iho nei makou, 
Me ka u me ka minamina, 
Ko Hawaii Kamalei, 
I laweia e ka make. 
     Ko Hawaii Kamalei, 
     I laweia e ka make. 
     
Kanikau iho makou, 
I ke kani a na pu, 
Me na bele kekahi, 
Me ka hapa a na Hae. 
    Me na bele kekahi, 
    Me ka hapa a na Hae. 

Huli iho nei Ema Lani, 
Aole ia i loaa, 
Aia paha i ka Lani, 
Me ka makua mana loa. 
    Aia paha i ka Lani, 
    Me ka makua mana loa. 

Ke noho nei makou, 
Me ke aloha nui loa, 
Ko Hawaii Kalaunu, 
I hala e aku nei. 
     Ko Hawaii Kalaunn, 
     I hala e aku nei. 
                       N. Kuokoa.
